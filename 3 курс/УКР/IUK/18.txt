18.Приналежність України до гіпотетичного культурно-історичного центру
Землі /циркумпонтійська зона/.
Циркумпонтійською зоною археологи іменують прибережні землі й дотичні області, що
створюють величезне кільце навколо Чорного моря, яке в давнину називалося Понтом. Вчені
звертають увагу на зв’язки між культурами, що розвивалися в цій зоні у 4– 2 тис. до н.е. Щось
зв’язувало між собою протягом кількох тисяч років культури Малої Азії й Балкан,
Північного Причорномор’я й Закавказзя настільки, що можна казати про єдиний регіон.
Т.зв. «індоєвропейський слід» привів учених у Циркумпонтійську зону взагалі, і в
Тавриду насамперед. Цілком можливо, що вчені, що висувають концепцію
Циркумпонтійської зони, праві й початки давньої історії принаймні Європи треба
шукати на землях Праукраїни.
Уперше про Циркумпонтійську зону заговорив дослідник Є. М. Черних: він
відмітив, що на певному історичному етапі в цьому регіоні простежується єдність не
тільки традицій металообробки, а й схожість виробів з металу, єдність його складу,
іншими словами, єдність джерела його отримання. У той же час інший крупний
дослідник археолог М. Я. Мерперт виявив, що саме в цьому регіоні в певний період по
всьому причорноморському узбережжі з’являються укріплені фортеці. Раніше тут вони
зустрічалися нечасто. Виникають вони майже одночасно по всьому цьому величезному
кільцю навколо Чорного моря. Розповсюджуються й загальні форми кераміки.
Результатом зв’язків було й інше, більш важливе – зміни в матеріальному житті
засвоювалися різними культурними середовищами майже одночасно, неначе життя
протягом двох тисячоліть текло в одному річищі, в одній динаміці. Культурні досягнення
відомі тут ще у 8 тис. до н.е., тепер же все це знайшло розповсюдження, а відповідно, й
розповсюджувачів. Багато вчених пов’язує ці події з консолідацією й розпадом
Циркумпонтійської зони.
М. Я. Мерперт у своїй роботі «Культури Циркумпонтійської зони» прямо заявив,
що переконаний у тому, що саме Циркумпонтійська зона є найвірогіднішою територією
формування індоєвропейських мов.
Осівці лежать у межах так званої Подніпровської височини, яка перетинає зі Сходу
на Захід усю Україну. Це зона, куди не доходив останній четвертий льодовик, який 110-
14 тисяч років тому сковував усю північну Європу. Отже на наших українських землях і
на осівецьких зокрема споконвіку не переривалась нитка життя - тут усе живе
безперешкодно множилося, розвивалося і досягло найвищого рівня розвою. Чимало хто
із учених, серед них і західних, стверджує, що тут, у Праукраїні, була база життя в
Європі або Циркумпонтійська (північнопричорноморська) зона. Звідси, із наших
українських земель, гадають, хвиля за хвилею розселялися по Європі і частині Азії
колоністи.
Природньогеографічну зону, у якій наші пращури заснували Осівці, географи
називають Поліссям.