87.Сучасне українське мистецтво як форма соціальної комунікації.
Сьогодні не існує єдиного загальноприйнятого визначення сучасного українського
мистецтва. Більш того, не існує єдиного поняття для цього явища.
У мистецтвознавській літературі співіснує багато понять-синонімів, що
позначають сучасний стан українського арт-простору. Це і «теперішнє мистецтво» (Ю.
Андрухович), і український трансавангард, і українська «нова хвиля», і
постмодерністське необароко.
Традиційно вважається, що початок нового українського мистецтва – це
нонконформізм 60-х рр., який складався з «неофіційного мистецтва» та андеграунду.
«Нонконформізм був явищем соціально-статусним, йому не відповідав певний стиль. Він
складався з моральної позиції, тоді як естетичні вподобання авторів могли змінюватися у
широкому діапазоні модерністських течій.» Нонконформісти протистояли офіційному
радянському мистецтву соцреалізму, використовуючи надбання західного модернізму.
Однак нонконформізм був явищем локальним, зосередженим у великих містах
(Москва, Київ, Харків тощо). Одним з головних осередків нонконформізму була Одеса,
«єдине місце в Україні, де андеграунд існував як усвідомлена комунікація» Саме в Одесі
відбулася перша несанкціонована «парканна» виставка. У 1967 р. одеські художники В.
Хрущ та С. Сичьов на паркані біля Одеського театру опери та балета розвісили свої
роботи. Ця подія вважається початком публічної діяльності радянського
нонконформізму.
На початку 80-х рр. в Одесі з'являється АПТАРТ на чолі з Л. Войцеховим – перша
мистецька течія з постмодерністським забарвленням. «Акції АПТАРТу створювалися як
концептуальні проекти. Все більше поширювалися колажі, асамбляжі, протоінсталяції та
перфоманси.» Його головною характеристикою була естетика «сміттєвого» заповнення
простору експозиції». Однак АПТАРТ, як і коцептуалізм в цілому, в Україні існував
недовго. Тим не менш це були перші невпевнені кроки у бік постмодерністської
естетики, що у 90-і рр. вилилося у потужний всеукраїнський арт-рух.
Наступний період (кінець 80-х- початок 90-х рр) повя'заний з естетикою
трансавангарду. Термін «трансавангард» (поставангард) об'єднує німецький
неоекспресіонізм, аргентинську нову образність, французську вільну фігуративність.
В Україні в естетиці трансавангарда працювали О. Голосій, О. Ройтбурд, І.
Кожухар та ін.
У другій половині 90-х рр. відбувається поступовий відхід від трансавангарду та
перехід до новітніх художніх практик, що тісно пов'язані з сучасними технологіями.
Сьогодні в українському художньому просторі співіснує багато стилів, течій та напрямів
.
В той самий час в українському мистецтві розвивається інша тенденція, що
спрямована на синтез: 1) різних видів мистецтва; 2) мистецтва і досягнень технічних
наук. Місце традиційного живопису займають такі жанри як інсталяція, відеоарт тощо.
«У цей період Ройтбурд Олександр Анатолієвич починає займатися інсталяцією,
об'єктами, перфомансами. В принципі, він почав колажувати опудала тварин за декілька
років до того, як це почав робити Д. Хірст, просто в українському мистецтві не
знайшлося свого Саатчі, якому завдячує своєю всесвітньою популярністю покоління
«young British artists».» Тобто, незважаючи на загальну хронологічну відсталість
пострадянських країн (і України зокрема) у мистецьких пошуках, іноді наші художники
випереджали світові тенденції