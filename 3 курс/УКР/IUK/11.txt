11.Концепції походження української культури вчених-емігрантів
/І.Крип»якевич, І.Огієнко, Д.Антонович/.
Значний вклад у вивчення історії української культури вніс Іван Огієнко
(1882-1973) – історик церкви, культуролог, філософ, мовознавець, письменник,
автор перекладу «Біблії» на сучасну літературну мову, перший ректор Кам'янець-
Подільського державного українського університету. У 1917-1918 pp. І. Огієнко
читав у тому ж університеті курси української мови та культури. На основі своїх
лекцій він видав книгу «Українська культура. Коротка історія культурного життя
українського народу», яку можна вважати початком справжньої історіографії
української культури. Автор аналізує характерні риси нашої культури, простежує її
розвиток в різні періоди історії, акцентуючи увагу на національній самобутності
української культури. Таким чином, І. Огієнко робить спробу зруйнувати
стереотип сприйняття української культури як похідної, залежної від російської.
Найбільш значною узагальнюючою працею західноукраїнських учених, що
висвітлювала культурний процес на Україні від найдавніших часів до 30-х років
XX ст., була «Історія української культури» (1937) за редакцією І. Крип’якевича,
яка у той час трималося у спецфондах.
Важливою віхою на шляху розвитку національної культурологічної думки
став вихід у 1940 р. праці "Українська культура: Лекції за редакцією Д.
Антоновича". Книжка повніше, ніж попередня праця, відображала різні форми
функціонування національної культури. Дмитро Антонович, як і Іван Крип´якевич,
не відійшов від проблемно-хронологічного принципу у висвітленні української
культури, однак не можна не помітити спроби ввести в текстуальний контекст
книжки суто культурологічні категорії. Вчений подав тлумачення поняття
культури, розділяючи її на матеріальну і духовну, по-сучасному правдиво надав
творчій діяльності людини роль ланцюга, що пов´язує природу та культуру (вступ).
Він уперше наголосив на особливостях українського гуманізму, намітив
періодизацію культури за стильовими епохами, хоч і не всі терміни, зокрема
еклектизм до позначення культурно-історичних явищ XIX ст., сприймається
адекватно сучасним дослідником. Д. Антонович відстоював положення про те, що
національна культура складається з декількох рівнів: народної культури та
"культури інтелектуальної верстви".