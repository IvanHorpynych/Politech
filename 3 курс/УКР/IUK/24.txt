24.Образ Світового дерева в народній творчості українців.
Світове дерево, Вічне Дерево Життя — уособлення єдності усього
світу, своєрідна модель Всесвіту й людини, де для кожної істоти,
предмета чи явища є своє місце. Це також посередник між світами —
своєрідна дорога, міст, драбина, якими можна перейти до світу богів або
в потойбіччя. Про древо життя у світі створено безліч легенд, казок, цей
символ знайшов відображення в орнаментах багатьох народів.
Найчастіше у фольклорі як світове дерево виступають дуб, явір,
верба, липа, калина, вишня, яблуня, сосна. Розташовується Світове
дерево у казковому просторі фольклору зазвичай на горі, посеред моря, в
чистім полі неподалік дороги, в пана-хазяїна на його дворі.
Деревом позначали також час. Коли древо позначає рік, то
малюється з багатьма гілочками. Збереглися й загадки про дерево-рік:
«Дуб-дуб довго-вік, на ньому дванадцять гіллів, на кожній гіллі по
чотири гнізда, а у кожному гнізді по сім яєць, і кожному ім'я є».
Світове дерево в українських щедрівках показане як першородний
«явір зелений». У казках трапляється мотив «дерева до неба», здершись на
яке герой бачить небесне божество й отримує чарівні подарунки.В
українських легендах дівчата перетворюються на дерева з туги за
коханими.
Узагалі, в казковому епосі дерева тісно пов'язані з жінками й
дівчатами.
У повір'ях і звичаях: в Україні є повір'я, що «людина немарно проживе
життя, якщо посадить дерево». (Звичай саджати дерева чи кущі на могилах
пов’язаний з образом древа-посередника між світами)
Древо життя — це й дерево роду. Найпоширеніша схема
зображення світового дерева — стовбур із трьома гілочками. Такі
родовідні дерева вишивали червоними нитками по білому полотну долі-
рушника й вивішували як оберіги над вікнами, портретами родичів.
Птахи, які є посередниками між світом живих і світом предків, а також
охоронцями роду, в колядках і казках виступають помічниками й
порадниками в підборі пари. При цьому вони, звичайно ж, сидять на
дереві. Весільна символіка рясніє словесними, мальованими або
вишитими зображеннями древа життя.