83.Перспективи збереження і розвитку національної української культури у
контексті інформаційного суспільства.
Унікальна історична ситуація, яку переживає сьогодні Україна, пов'язана перш за
все з трансформацією соціоекономічної та соціокультурної системи розвитку
суспільства, що порушує багато теоретичних і практично-політичних проблем. Серед
них особливої гостроти набула проблема глобалізації процесів масової комунікації.
Як позитив згадане явище у певному відношенні символізує науково-технічну
революцію в засобах масової комунікації. Одначе окрім цих тенденцій для багатьох
країн світу, зокрема України, ця глобалізація доповнюється таким негативним фактором,
як домінування зовнішнього інформаційного потоку над внутрішньодержавним. Така
динаміка розвитку інформаційних процесів ускладнює процес утвердження в Україні
власне національного Інформаційного простору, призводить до втрати національно-
культурних вартостей під тиском патогенних різновидів західної маскультури.
Засоби масової комунікації завжди виступають вагомим чинником, що впливає на
розвиток всіх соціально-політичних явищ. Цьому сприяє їхня особливість - ЗМІ
належить до швидкозмінних мобільних суспільних інститутів. В нових умовах застарілі
форми і методи діяльності ЗМІ стають неефективними і не можуть забезпечувати
аудиторію високоякісним рівнем інформування, що призводить до блокування основної
функції ЗМІ.
Отже, засоби масової комунікації, які виховують у своєї аудиторії потребу у
протистоянні духовному й культурному розчиненню в інформаційному середовищі,
формують у неї відповідні до заданого соціального середовища системи цінностей,
загальновизнані у суспільстві ідеали, зразки та норми буття, передають культурно-
освітні орієнтації виступають захисниками інтересів своєї держави, її національно-
культурної політики.
Завданням ЗМІ є контроль за станом оточуючого середовища, повідомлення людям
усіх новин, просвіщати, надавати ті знання, котрі вони більше ніде не зможуть отримати.
Тактика управління масами за допомогою різних каналів ЗМІ має бути спрямована не на
руйнування людської свідомості через деформацію самооцінки й заміну самоконтролю
соціальним (ідеологічним) контролем, а на визначеність духовного світу народу, що
забезпечує його окресленість в історико-культурному розмаїтті людства.
Підсумовуючи вищесказане зазначимо, що інтеграція України у відкритий
міжнародний простір має дві взаємопов'язані лінії розвою: внутрішньодержавну і
загальноєвропейську. Реалізація останньої теж неможлива поза інтеграцією України в
східноєвропейський регіональний інформаційний простір, що виключає ізоляціоністські
підходи. Не можна не враховувати і відповідним чином не використовувати роль преси,
телебачення, радіомовлення та інших структурних елементів системи національних ЗМІ
як засобів впливу на формування суспільної свідомості, соціокультурних явищ
суспільства, й, зрештою, Утвердження інформаційного суверенітету України.