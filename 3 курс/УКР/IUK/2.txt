2.Полісемантичність та поліфункціональність поняття “культура”.
Полісемантичність поняття культура є причиною багатьох визначень та
концепцій, що співіснують у науці.
Існує 6 основних типів визначень поняття культури: описовий (класичний
етнологічний підхід, характерний синонімізацією понять “культура” та
“цивілізація”); історичний (акцентується увага на історичному аспекті, традиції,
як способу передачі культурних надбань); психологічний (акцентується на
психічних механізмах культури, навчанні та наслідуванні); нормативний (акцент.
на підпорядкування людей нормам, моралі, моделям поведінки); структурний
(акцент. на структурній будові культури); генетичний (акцент. на походженні
культури).
Значення культури в житті людини і суспільства виражається через її
функції. Багатогранність феномену культури визначає розмаїття функцій.
Розглядають як функції культури в цілому по відношенню до суспільства, так і окремих
її елементів до системи культури. Пізнавальна функція культури фіксує досягнення
людства в кожну суспільно-історичну епоху; інформативна функція виконує
передачу, трансляцію нагромадженого соціального досвіду — обмін духовними
цінностями між народами; комунікативна функція полягає в передаванні
історичного досвіду поколінь через механізм культурної спадкоємності та
формуванні на цій підставі різноманітних способів і типів спілкування між
людьми; регулятивна функція реалізується з допомогою певних норм, засвоєння
яких необхідне кожному для успішної адаптації в суспільстві; аксіологічна
функція полягає у формуванні у людини певних ціннісних орієнтирів, моральних
установок, культурних смаків людини; світоглядна функція культури
виявляється в тому, що вона синтезує в цілісну і завершену форму систему
чинників духовного світу особи — пізнавальних, емоційно-чуттєвих, оцінних,
вольових; виховна функція виражається в тому, що культура не лише
пристосовує людину до природного та соціального середовища, сприяє її
соціалізації, але й виступає ще й фактором саморозвитку людства.
Полісемантичність -багатозначність
Поліфункціональність - поєднання різних функцій в одному