36.Особливості літературного процесу доби Київської Русі.
До нас дійшло майже 1500 літописних списків. До визначних оригінальних пам'яток
давньоруської літератури належить «Слово про закон і благодать» митрополита Іларіона,
«Повчання дітям» Володимира Мономаха, «Слово про Ігорів похід» та ін. Ці твори були не
тільки апробацією різних літературних жанрів, а й поступальними кроками в розвитку
політичної культури, суспільної думки, бо вони торкалися важливої проблеми
державотворення — відносин світської та церковної влад.
Давньоруська література запропонувала два альтернативні варіанти вирішення цього
питання: концепцію «богоугодного володаря», в основу якої покладено ідею зверхності
церкви (Нестор) та концепцію монархічної однодержавності, що стоїть над церквою, яка
віддзеркалювала ідею верховності світської влади.
Друковане слово дало розвиток правовій культурі. У стародавніх слов'ян спочатку
було звичаєве усне право, що фіксувало норми поведінки. У роки князювання Я. Мудрого
з'являється перше писане зведення законів К.Р. — «Руська правда». Його поділяють на три
редакції — Коротку, Розширену та Скорочену. Найдавнішою є Коротка редакція, що
містить Правду Ярослава (правові норми, які стосуються вбивств, тілесних ушкоджень,
порушення права власності), Правду Ярославичів (поява нових акцентів — чітка
спрямованість законодавчих норм на захист феодального землеволодіння, скасування
кровної помсти). До Розширеної правди ще належить устав Володимира Мономаха, який
розширює давньоруське законодавство: з'являються норми, що регулюють питання
боргових зобов'язань; регламентують соціальні відносини, питання спадкоємства;
визначають діяльність судово-адміністративного апарату тощо.
`Розкопки в Новгороді та інших містах Північної та Північно-Східної Русі виявлять
"берестяні грамоти" - листування громадян з приводу різних господарських справ. Їх
українським варіантом є Звенигородські грамоти. У Києві грамоти на бересті поки що не
знайдені, що пояснюється особливостями ґрунту, який не сприяє зберіганню деревини.
Літописом-автобіографією є "Повчання Мономаха своїм дітям". Воно хронологічно
охоплює період 1066-1117 pp.. "Повчання" написане для дітей - спадкоємців державної
влади. Головна ідея твору - заклик до безкорисливого служіння рідній землі, до об'єднання
князів. "Повчання" є морально-філософською автобіографією В. Мономаха.
Зразком епічної поезії, що поєднувала рицарську доблесть, патріотизм з письмовою
фіксацію була повість-пісня "Слово о полку Ігоревім". Створене між 1185 і 1187 pp.
невідомим автором, "Слово" лишається неперевершеним шедевром вітчизняної художньої
літератури. Воно виділяється майстерною формою, добором поетичних засобів, зв'язком з
фольклорною традицією й переповненням його змісту язичницькою стихією. Автор
використовує язичницькі образи, і образи богів. Це свідчить про життєвість язичницьких
традицій у давньоруському суспільстві та формування двовір'я.
Одним з кращих творів, де дається опис географічних, політичних і природничих
свідчень про Палестину, є "Житіє і ходіння Данила". Виходець із Чернігівської землі, ігумен
Данило на початку XII ст. відвідав святі місця Палестини, прожив там два роки і все
побачене описав у своєму творі. Ці нотатки нагадують довідник, викладений доступною
мовою, без повчань і ораторських прийомів.