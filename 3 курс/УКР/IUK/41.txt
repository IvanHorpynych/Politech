41.Україна як східноєвропейський центр барокової культури. Національна
самобутність культури України доби бароко.
Період другої половини 17 — 18 століття називають епохою староукраїнської культури.
Мистецтво тієї доби розвивається в стилі бароко, котрий проникає в усі культурні сфери і набуває
свого розквіту у 18 столітті як відоме всьому світові «українське бароко».
Українське бароко 17 ст. нерідко називають «козацьким». Це, звичайно,
перебільшення, але якась частина істини в такому визначенні є, бо саме козацтво було
носієм нового художнього смаку.
Українська барокова література мала значний вплив за межами України, передусім на
східних і південних слов'ян.
Улюбленим і новим жанром в українській літературі періоду бароко була драма, яка
особливого розвитку набула наприкінці XVII — у XVIII cm. Представлений цей жанр
видатними письменниками Дмитром Тупталом, Феофаном Прокоповичем, Георгієм
Конись-ким та ін. Були драми різдв'яні, великодні, про святих («Про Олексія, чоловіка
Божого», 1673, про святу Катерину тощо), на теми моралі («Царство натури людської»,
1698), історичні, зокрема з української історії.
Центральне місце в цій літературі займають так звані «козацькі літописи»:
«Самовидця» (доведений до 1702 р.), Григорія Грабянки (після 1709 р.), який
використовував наукові джерела і писав піднесеним стилем, Самійла Величка (закінчений
після 1720 р.), що зображував історичні події як повчання сучасникам.
Стиль бароко найвиразніше проявивсь у кам'яному будівництві. Характерно, що саме в
автономній Гетьманщині і пов'язаній з нею Слобідській Україні вироблявсь оригінальний варіант
барокової архітектури, який називають українським, або «козацьким» бароко.
Творцем архітектури Києва XVIII ст. був значною мірою Іван Григорович-Барський (1713—
1785), який поєднував традиції доби Мазепи з впливом свого вчителя Б. Растреллі.
Справжніми перлинами українського бароко є будинки Києво-Печерської лаври, які
створив архітектор Степан Ковнір (1695— 1786). Це Ковнірівський корпус, дзвіниці на
Ближніх і Дальніх печерах Лаври, Кловський палац. Шедель звів славетну Велику дзвіницю
Києво-Печерської лаври, яка на той час була найвищою спорудою не тільки в Україні, а й на
теренах Російської імперії.
У період українського бароко, особливо за часів І. Мазепи, величезного розвитку
набуло граверство. Крім ілюстрацій у книжках була поширеною гравюра на металі, а також
друкована на окремих аркушах паперу й шовку. Сюжети були присвячені визначним діячам
політичного і культурного життя, козацькій старшині.
Основоположником української школи граверства був Олександр Тарасевич (бл. 1640
—1727) — найвидатніший митець мідериту й офорту в усій Східній Європі, автор портретів
королів та інших знатних осіб, а також ілюстрацій, релігійних образів тощо. До його школи
належали: Д. Галаховський — портретист гетьмана Мазепи, Л. Тарасевич — автор портрета
І. Мазепи, І. Стрельбицький, І. Щирський, 3. Самой-лович і цілий ряд граверів на дереві: М.
Семенів, Л. Теодор, А. Тит та ін. Окреме місце серед них посідав Іван Мигура (1704—1772),
що сполучав своєрідний стиль з елементами народного мистецтва.