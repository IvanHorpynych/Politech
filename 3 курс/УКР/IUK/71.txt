71.Особливості українського супрематизму К.Малевича, скульптурної
творчості О.Архипенка.
Малевич. Супрематиизм — напрям модерного мистецтва, безпредметність,
абстрактний геометризм, що виник на початку ХХ століття. Зачинателем вважається К.
Малевич (народився 1879 в Києві — помер 1935 в Ленінграді).
Супрематизм, за Малевичем, — це остаточний розрив живопису із зображенням
реального світу. На думку митця, усі зусилля потрібно зосередити на кольорі, формі, фактурі,
русі. «Чорний квадрат» був символом кінця старого предметно-натурального і першим кроком
до нового мистецтва. Художник виступив з програмою супрематизму і оформив її у книзі
«Світ без предметів» .
Супрематизм Малевича розвивався кількома стадіями. Спочатку митець творив у стилі
супрематичного живопису, портрету. Сюди відносять картини із сільського життя, серію
робіт, присвячених голодомору 1932-33 тощо.
Останньою стадією супрематизму Малевича вважається "Білий квадрат" («Біле
на білому») — середина 1918 року.
Проте найвизначнішим супрематичним шедевром світ визнав «Чорний квадрат».На
цьому полотні ми бачимо ідеальну статику (тільки вертикальні та горизонтальні лінії) та
абсолютний контраст (чорне + біле). Кожен знаходить у квадраті щось своє.
Олександр Порфирович Архиипенко — український та американський скульптор і
художник, один із основоположників кубізму в скульптурі. Почесний член Об’єднання
Мистців Українців в Америці (ОМУА) та дійсний член Американської Академії Мистецтва і
Літератури.
Роботи Архипенка визначаються динамізмом, лаконічністю композиції й форми; він
запровадив у скульптуру поліхромію, увігнутість і отвір, як виражальні елементи скульптури,
синтетичні об'ємні рухомі конструкції. Одним з перших Архипенко використовувати
експресивні можливості «нульової», наскрізної форми — такою є пустота між піднятою рукою
в скульптурі «Жінка, що вкладає волосся», 1915 року.
Більшості його композицій властива манера кубізму, конструктивізму та
абстракціонізму. Творчість Архипенка мала великий вплив на розвиток модерністського
мистецтва, у тому числі архітектури та дизайну в країнах Європи та Америки. Твори
Архипенка перевернули світові уявлення початку XX ст. про скульптуру. Саме Архипенко
вперше «склав» єдину форму з різних нееквівалентних форм, вводячи у композиції скло,
дерево, метал, целлулоїд. Пластика, рух, проявлена конструкція і конструктивність, ліричність
— основні якості його творів.
Реалістичні тенденції знайшли вияв у серії пластичних жіночих торсів та
портретів:«Танок», «Анжеліка», бюсти Т. Шевченка, І. Франка.
Твори Архипенка зберігаються в багатьох музеях світу, а також у Національному
художньому музеї України, Національному музеї у Львові. Понад півстоліття ім'я
Архипенка офіційним мистецтвознавством замовчувалося в Україні.