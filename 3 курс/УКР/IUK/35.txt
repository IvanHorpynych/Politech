35.Виникнення писемності в Київській Русі. Слов»янські просвітителі Кирило і
Мефодій.
Задовго до прийняття християнства і до створення першої азбуки
просвітителями слов’ян Кирилом і Мефодієм (863 р.) на Русі існувала писемність. За
свідченням арабських мандрівників X ст. слов’яни вже читали і писали,
користуючись якимись знаками — руськими письменами, що підтверджено
договорами руських з греками за 912, 915 і 971 роки. Раннє ознайомлення на Русі з
писемністю засвідчує літописне повідомлення про знахідку в Корсуні (Херсонесі)
слов'янським просвітителем Кирилом Євангелія і Псалтиря, написаних "руськими
письменами".
В ряду доказів раннього існування писемності на Русі може бути і знахідка в
одному з гньоздовських курганів корчаги другої чверті X ст. з написом «гороухща»
або «горо ушна». На думку дослідників, напис засвідчував вміст посудини — гірчиці
або гірчичного масла.
Особливий інтерес становить так звана «Софійська азбука», виявлена С.О.
Висоцьким на стіні Михайлівського вівтаря Софійського собору в Києві. Вона
складалась із 27 літер: 23 — грецьких і 4 — слов'янських: Б, Ж, Ш, Щ. "Софійська"
абетка відбиває один з перехідних етапів східнослов'янської писемності, коли до
грецького алфавіту почали додавати букви, щоб передати фонетичні особливості
слов'янської мови.
Існування власної писемності та освіти — основна ознака цивілізованості
народу. Засвідчене археологами значне поширення грамотності на Русі є
безпосереднім наслідком розвитку давньоруської освіти.
На етапі завершення формування державності Київської Русі її культура збагатилась
на нові елементи. Найважливішим з них стала писемність.
Самобутнім літературним жанром з моменту виникнення було літописання.
Воно з'явилося на Русі наприкінці X — на початку XI ст. У 1037—1039 pp. порічні
статті були об'єднані в перший давньоруський літописний звід. Вершиною історичної
думки в межах літописної традиції вважається «Повість минулих літ», створена
ченцем Києво-Печерського монастиря Нестором у 1113 р. У Хлебніковському списку
«Повісті минулих літ» Нестора названо автором цього твору. Як літописець він
згадується і в «Києво-Печерському патерику».
Кирило і Мефодій, склавши абетку, здійснюючи переклади з грецької, навчаючи
грамоті і залучаючи місцеве населення до багатої за змістом і формами християнської та
енциклопедичної літератури, були саме вчителями слов'янських народів.
Дійшли до нас слов'янські пам'ятники X-XI ст. свідчать про те, що, починаючи з
епохи Кирила і Мефодія, протягом трьох століть слов'яни користувалися в принципі
єдиним книжково-літературною мовою з рядом місцевих варіантів. Слов'янський
мовної світ був досить одноманітним, якщо порівнювати його з сучасним. Таким
чином, Кирило і Мефодій створили інтернаціональну, інтерславянску мову.