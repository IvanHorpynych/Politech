49.Український бароковий церковний розпис та іконографія ХУІ – ХУІІІ ст..
У др. половині ХVІ - ХVІІІ ст. подальшого розвитку набуває фресковий живопис,
формуються головні іконописні школи - волинська, київська, львівська, при Києво-
Печерській Лаврі, Софійському соборі та ін.
До іконопису широким потоком входять народні мотиви й образи. Святі стають
схожими на українських дідів та молодих парубків. На іконах ми бачимо запорожців на чолі
зі своїм гетьманом, студентів Києво-Могилянської Академії, міщан і селян України.
Найхарактернішими зразками можна вважати розписи Успенського собору та Троїцької
надбрамної церкви Києво-Печерської Лаври, Михайлівської церкви в Переяславі.
Оригінальним національним явищем стали народні ікони — так звані Козацькі Покрови, на
яких зображували козаків, старшин, гетьманів.
Характерною складовою храмового живопису стає ктиторський портрет, тобто
зображення історичних осіб, які жертвували на будівництво храмів, уславилися
благодійними ділами, князів та царів. Наприклад, у вівтарній частині Успенського собору в
Києві зображено 85 видатних діячів — від князів Київської Русі до Мазепи.
Наприкінці XVII - на початку XVIII ст. змінюється технологія розписів, замість
фрески використовується темпера, плоскодекоративні трактування змінюються на
живописно-декоративні, змінюється тематика, до суто теологічної входять світські мотиви,
відбувається "перевдягання" біблійних героїв в українські строї, в ікону вводяться портретні
зображення.
Особливе місце серед пам'яток українського монументального живопису XVIII ст.
займає іконостас Преображенської церкви у с. Великі Сорочинці (резиденції гетьмана
Данила Апостола;, 1732 р.). Комплекс іконостаса об'єднує понад сто різних ікон. Образи
святих сповнені радості й відчуття повноти земного життя. Багате, складне й водночас легке
драпування вказує на виразний вплив рококо, однак без тієї світськості й елегантності, що
були властиві західноєвропейському стилю.
У тій самій майстерні, де створювався сорочинський іконостас, виконано іконостас
для Вознесенської церкви, збудованої 1761 р. в с. Березна біля Чернігова. Живопис
березнянського іконостасу дещо поступається сорочинському в свіжості й барвистості
звучання і знаменує своєрідне завершення монументально-декоративного стилю, який
склався в українському малярстві у другій половині XVII ст. Занепад цього стилю
зумовлений як посиленням реалістичних тенденцій, так і впливами мистецтва рококо, які
доходили до України із Західної Європи.
Серед майстрів іконопису почесне місце належить І. Рутковичу, І. Кондзелевичу та В.
Петрановичу.
У XVI—XVII століття в Україні складається декілька шкіл церковного
монументального живопису та іконопису. Провідна школа художників сформувалася у XVII
столітті в київських монастирях. Художники працювали переважно в жанрах
монументального живопису, іконопису, гравюри і графіки. У роботах таких іконописців, як
Федір Сенькович, Микола Петрахнович, Іван Руткович, помітною стала відмова від
середньовічних естетичних канонів, утверджувалася реалістичність і життєрадісність.
Частиною храмового живопису став портрет.
У розписах храмів зображали історичних осіб. Наприклад, у вівтарній частині Успенського
собору вміщені 85 портретних зображень — від князя Володимира до Петра I.