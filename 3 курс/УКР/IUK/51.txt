51.Доба пізнього бароко /рококо/ в Україні. Архітектурні пам»ятки
української культури ХУІІІ ст..
На зміну буйному й пишному бароко прийшов у тогочасній столиці світу — Парижі легкий і
безтурботний стиль рококо.
Але якийсь час в українському мистецтві тривають відгомони бароко.
Архітектура, що поєднує в собі ознаки бароко і рококо:
*церква в Сорочинцях (фундована гетьманом Данилом Апостолом); *дзвіниця і брама в огорожі
Київської Софії (будівництво київського митрополита Рафаїла
Заборовського, XVIII ст.);
*закінчена в 1748 р. дзвіниця Київської Софії послужила зразком для пізніших дзвіниць, між
іншим, для дзвіниці Михайлівського Золотоверхого монастиря в Києві. Не виключено, що в будові
софійської дзвіниці брав участь німецький архітектор Шедель, що саме тоді переїхав із Москви в
Україну.
*митрополича палата в Києві (розпочата за митрополита Ванатовича, а закінчена Заборовським);
*будинок лаврської друкарні (збудований в 1721 р. в 1872 р. погорів); *біля входу до церкви Всіх Святих
на Економічній брамі Печерської лаври збереглася характерна
для українського бароко лоджія, оперта на чотири колони з аркадами, сильно випущеним окапом, двосхилою
покрівлею і прекрасним бароковим причілком.
Детальніше про браму: Це порівняно низька, суто декоративна, здавлена арка, оперта на
псевдокорінфські колони. На трикутному вигинчастому фронтоні, серед буйної різьбарської
орнаментики вміщено гербовий щит фундатора, а поза тим на всій будівлі не залишено ані п’яді площі,
вільної від орнаментальної пересиченості. Ця брама, за словами Д. Антоновича, «зібрала всі примхи й
усю безмежну вибагливість козацького бароко, всю його мальовничість і всі його архітектонічні
нелогічності, химерність ламаних ліній, що очеркують фронтон, жагу до різьбарської пересиченості. З
цих, здавалося б, невдячних елементів утворено цілість химерну, примхувату, але незвичайно
мальовничу, принадну, затишну й красномовну».
Детальніше про митрополичу палату: Її двоповерховий, чітко зосереджений корпус обрамований
двома бароковими ризалітами баштового типу. В центрі фасаду підіймається характерний для
українського бароко причілок, пишно декорований пілястрами, волютами й кованими в міді «сонцями».
Походить він уже з часів митрополита Тимофія Щербацького (1748 — 1757), за якого, за словами
кафедрального писаря Вориновського, «архієрейські покої були оновлені, щити кам’яні на них виведені
й покрівля нова дерев’яна зроблена та залізом побита». Покрівля митрополичої палати — з бароковим
перехватом мансардного типу. Вікна й двері партеру — аркадні, отвори горішніх поверхів завершені
трикутними нішами.
Детальніше про будинок лаврської друкарні: Вирізнявся багатством вінчальних фронтонів,
різьбарських декорацій, галереєю, що біжить по схилу гори, й елевацією з незатертими ознаками
українського барокового стилю.
Найкращі зразки архітектури доби рококо в Україні:
*Покровська (1766) і Набережно-Миколаївська (1772—1774; архітект І. Григорович-Барський)
церкви на Подолі;
*Лаврська дзвіниця (1731—1745; архітект Й. Шедель); *Андріївський
собор (1747 — 53; архітект Б. Растреллі) — у Києві;
*ратуша в Бучачі (1751) і катедра св. Юра у Львові (1745—1770; Б. Меретина-Мардерера); *собор Різдва
Богородиці в Козельці на Чернігівщині (1752—1763; архітект А. Квасов і І.
Григорович-Барський); *собор Успіння Почаївської Лаври (1771—1783; архітект Ґ. Гофман), Римо-
Католицький костьол
Домініканів (1745—1749; архітектор А. Мощинський і Т. Тальовський) у Тернополі й (1747—1764;
архітектор Я. де Вітте);
*парафіяльний костьол у Холмі (1753).