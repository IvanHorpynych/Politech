29.Скіфи, їх культура та світогляд. Греко-скіфська пектораль.
Скіфи — в сучасній науковій літературі група племен, які жили у VII — III ст. до н. е. на землях Великого
Євразійського Степу, тобто теперішньої України, та Середньої Азії, а згодом, до
ІІІ ст.до н. е., в Криму і називали себе «сколотами». За найбільш розповсюдженою версією вони
були споріднені з північно-східною іранською групою народівіндоєвропейської сім'ї (версія
заснована на аналізі слів з мови скіфів, які зустрічаються в писемних пам'ятках тих часів,
переважно грецьких. Кількість слів — близько 200, переважно імена людей.) . Існують версії
про їхній зв'язок з слов'янськими і тюркськими народами, які розглядаються як їх прямі нащадки і
спадкоємці їхньої культури.
Віра і світогляд
Про віру скіфів до I ст. н. е. збереглося, крім свідчень Геродота, дуже мало даних.
Скіфські божества персоніфікували природні стихії, космічні явища і родючість землі.
Найшанованішою з усіх божеств була Табіті — богиня царського вогнища , після неї — Папай,
дружиною якого була Апі.
Скіфи шанували також бога-героя на ім'я Таргітай, що його подвиги, як вважають деякі
дослідники, стали подвигамиГеракла, також він відповідав грец. Аресові, та іншим. У скіфських
житлах були хатні святилища й жертовники. Священними вважалися різні речі культового
призначення: жертовні ножі, чаші, ритони.
Скіфських ідолів не знайдено. Антропоморфізовані зображення деяких з скіфських богів збережені на
пам'ятках скіфського мистецтва.
Скіфська культура
Зі слів Геродота, у скіфів був звичай за межами свого поселення викладати великі горби з
хмизу, а на їх вершину водружати меч. Такій споруді поклонялися, а потім спалювали. Скіфи
зводили значних розмірів курганні насипи, іноді завершуючи їх кам'яними скульптурами. На
Полтавщині декілька десятків років ведуться розкопки так званого Більського городища, яке, на
думку деяких авторитетних фахівців, є залишками столиці Скіфії — легендарного міста Гелон.
Про художні можливості скіфів можна судити по прикладному мистецтву, пам'ятки якого
знайдені в похованнях: прикраси, парадна зброя, кінська упряжь, посуд. Головним мотивом
прикраси предметів були зображення тварин в звіриному стилі: оленя, лося, ведмедя, коня,
птахів, риб. Існували певні закономірності, наприклад, риба зображалася тільки на кінських
налобниках. Це доводить, що зображення мали не тільки естетичне, але і магічне значення.
Скіфський звіриний стиль має свої відмітні особливості, одна з яких — об'єднання реалізму з
декоративними мотивами.
Пектораль
Вага — 1150 г, діаметр — 30,6 см, виконана зі золота 958 проби. Техніки виготовлення:
лиття за втраченою восковою моделлю, карбування, гравіювання,філігрань, паяння, інкрустація
кольоровими емалями. На думку вчених, пектораль була виготовлена грецькими майстрами-
торевтами на замовлення скіфської знаті як дипломатичний дар у другій чверті IV століття до н.
е. в ювелірних майстернях Афінабо Пантікапея.
Пектораль виявлено 21 червня 1971 року під час археологічних досліджень поховання у
кургані скіфського періоду «Товста могила» поблизу міста Орджонікідзе Дніпропетровської області.
‘Археологи виявили у двох поховальних камерах численні золоті прикраси, серед яких була й
пектораль. Пектораль місяцеподібної форми складається з трьох ярусів, відокремлених один від
одного чотирма товстими порожнистими трубками у вигляді перевитого джгута, прикрашених
псевдозерню. На пекторалі були зображені сцени полювання, птахи, звіри.