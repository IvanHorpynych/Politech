70.Художні інновації українського футуризму /М.Семенюк, Д.Бурлюк/ та
кубофутуризм /О.Богомазов, О Екстер/.
Український футуризм — авангардний напрям в українській літературі та образотворчому
мистецтві, що розвинувся на початку XX століття під впливом італійського та російського
футуризму.
В розвиткові футуризму в Україні можна виділити такі стадії:
Кверофутуризм — пошуковий футуризм, коли обожнювалися рух, шукання, динаміка.
Панфутуризм — смерть «старого» мистецтва, якому протиставлялося метамистецтво.
На початку XX століття Семенко практикує метод поезомалярства: єдність художнього слова й
споглядального мистецтва. Найголовніше — бути сучасними. Поезію треба розкласти до букви, а
образотворче мистецтво —до складників фарби.
Д.Бурлюк. Пройшовши періоди захоплення імпресіонізмом, неопримітивізмом та іншими
модерними мистецькими течіями, Д.Бурлюк став ідеологом російського футуризму як у живописі, так і
в літературі. Хоча він був натхненником й ініціатором різних столичних (найчастіше епатажних)
заходів, які повинні були поширювати нові ідеї в російській культурі, його власна дебютна малярська
виставка відбулася в Самарі (1917). А єдиний його поетичний збірник «Лисіючий хвіст» був виданий
1919 року в Кургані.
Відомий як лідер вітчизняного футуризму (маніфест «Ляпас громадському смаку»). Один
із чільних творців українського модернізму початку 20 століття.
У музеях і приватних збірках України збереглося лише 35 робіт Д.Бурлюка. Принаймні стільки
вдалося зібрати 1998 в Національному художньому музеї, де проводили виставку провідного
футуриста.
Деякі з його художніх полотен є в Сумському художньому музеї. Основна частина творів
Д.Бурлюка зберігається у меморіальному музеї художника у Нью-Йорку. Є також у Росії,
країнах Європи, в Японії, Канаді. 4 грудня 2007 на лондонських торгах аукціонного будинку
Sotheby's був встановлений український рекорд. Картина українського художника була продана
за $650 000
Термін «кубофутуризм» виник з назв двох живописних напрямків: французького кубізму та
італійського футуризму, які, здавалось би, важко синтезувати. Адже кубізм, хоча й розкладав (на
«аналітичній» стадії свого розвитку) предмети і фігури, в цілому прагнув до конструктивності, до
архітектоніки. Його кумири – рух, швидкість, енергія, він схиляється перед сучасною машиною, в
якій бачить втілення естетичного ідеалу. Однак саме українські авангардні живописці – при більшому
тяжінні до кубізму – об’єдналися під назвою кубофутуризму. Звільняючись від прямого наслідування
натури, художники одержали певну свободу по-своєму інтерпретувати світ.
Олександр Богомазов. Був одним з чільних представників світового авангарду. Увійшов
до історії українського мистецтва як один із фундаторів національного кубофутуризму. 1918 року
брав участь у виготовленні ескізів українських грошових знаків. Автор теорії «якісних ритмів».
Твори – «Базар» (1914), «Львівська вулиця в Києві» (1914), «Тюрма» (1914), «Пляшки»
(1915), «Паровоз» (1916), «Спогади про Кавказ» (1916), «Пилярі» (1927), «Київський пейзаж» (1928.
Олександр Богомазов був не тільки митцем-новатором, але й теоретиком нового мистецтва.
У 1913—1914 роках він написав теоретичний трактат «Живопис та Елементи»
Олексаиндра Олексаиндрівна Екстер. Вона написала кілька монохромних картин. Але це для
неї був кольоровий піст, і починаючи з 1914 року, її кубізм вибухнув усіма барвами веселки, вона була
зачарована українським народним мистецтвом. Одна з найвідоміших її картин — «Фундуклеївська
вулиця». Неоціненний вклад Екстер і в театральне мистецтво першої половини ХХ століття. Декорації
в театрі Олександра Таїрова були оформлені в авангардистсько-конструктивіському стилі Екстер.