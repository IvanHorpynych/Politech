90.Українське анімаційне кіно в ХХ – ХХІ ст..
Мультиплікація (з лат. Multiplicatio — розмноження, збільшення,
зростання) або анімація (з лат. Anima — душа і похідного фр. Animation
— оживлення) — вид кіномистецтва, твори якого створюються шляхом
зйомки послідовних фаз руху намальованих (графічна мультиплікація)
або об'ємних (об'ємна мультиплікація) об'єктів.
Перші мультиплікаційні фільми в Україні з'явилися у 1927 році у
центральній мультиплікаційній майстерні в Києві: художник В. Девятін
зробив мультиплікаційну одночасівку «Українізація» про вивчення
української мови, а В. Левандовський поставив «Казку про солом'яного
бичка», поклавши в основу сценарію сюжет популярної казки.
Українська мультиплікація продовжила свій розвиток наприкінці
1950-х років на базі студії «Київнаукфільм», а саме у 1959 році заснована
Укранімафільм - державна українська анімаційна студія. До 1990 р.
студія існувала в якості Творчого об'єднання художньої
мультиплікації студії Київнаукфільм. 1961 р. вийшли перші фільми
об'єднання — «Пригоди Перця» та «Веснянка». З середини 70-х рр.
починається період найбільших досягнень об'єднання. В цей час
створюється багато серіальних проектів. З них найпопулярніші — це:
«Пригоди трьох козаків» , «Пригоди капітана Врунгеля», «Острів
скарбів», «Лікар Айболить», «Аліса в країні чудес» та «Аліса в
Задзеркаллі»
У 1975 р. компанія “Союзмультфільм” випустила
мультиплікаційний фільм режисера Едуарда Назарова «Жив-був пес». У
мультфільмі звучать українські народні пісні «Ой там на горі» та «Та
косив батько, косив я» у виконанні фольклорного ансамблю «Древо».
1990 р. об'єднання художньої мультиплікації було перетворено на
окрему студію «Укранімафільм». В 90-х рр., незважаючи на економічні
труднощі, студія продовжувала випускати нові фільми. 2002 р. на студії
вийшов пластиліновий мультфільм «Йшов трамвай № 9» (режисер
Степан Коваль), який 2003 р. отримав Срібного ведмедя на Берлінському
кінофестивалі.