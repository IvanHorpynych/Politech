45.Видатні діячі української культури ХУІ - початку ХУІІ ст.. /І.Галятовський,
І.Гізель, С.Яворський/.
І. Галятовський (помер 12 січня 1688 р.) — український письменник, суспільно-політичний і церковний
діяч XVII ст. Освіту отримав у Києво-Могилянській колегії, після закінчення якої залишився у ній викладачем, а
в 1657 р. став її ректором. З 1669 по 1688 р. — архімандрит Єлецького монастиря у Чернігові. Автор збірника
проповідей "Ключ разумƀнія священником законным и свецким надлежащий" , "Мессия праведний Иисус
Христос”. Видав польською мовою два трактати "Либідь" (Новгород-Сіверський, 1679) та "Алькоран" (Чернігів,
1683), спрямованих проти католицизму, унії і магометанства. Його вважають теоретиком та основоположником
схоластичної проповіді.
У постановці та розв'язанні філософських проблем 1. Галятовський стояв на позиціях теїзму з відчутним
впливом ідей Арістотеля. Вважав, що Бог породжує всю багатоманітність світу, є внутрішнім світом усього
сутнього. Розглядаючи проблему співвідношення науки і релігії, він доходив висновку про те, що явища природи
неможливо пояснити принципами теології. Для доведення тих чи інших положень звертався до природничих
наук, але природничо-наукові уявлення були інколи недостатніми.
ҐІЗЕЛЬ Інокентій (бл. 1600 — 18/28.11.1683) — богослов, філософ, культурний, церковний і
суспільний діяч. Освіту здобув у Києво-Могилянському колегіумі, після закінчення якого продовжив
навчання за кордоном, імовірно — в Англії. З 1645 р. — професор, а згодом ректор Києво-Могилянського
колегіуму. З 1656 р. — архімандрит Києво-Печерської лаври. Брав активну участь у створенні "Києво-
Печерського патерика" та першого підручника укр. історії "Синопсис" . Ґ. — автор полемічних творів,
спрямованих проти унії та єзуїтів. У своїх розмірковуваннях Ґ. використовував філос. спадщину античності,
патристики, схоластики, особливо другої. Ґ. — чільний представник академічного арістотелізму,
ускладненого, втім, традиційними для укр. думки неоплатонівськими ідеями. Переконаний у раціональності
світу, вважав, що істину можна знайти, досліджуючи наслідки Божої діяльності — "створеної природи" , яка
розумілася ним як сукупність ідеальних сутностей-універсалій, своєрідних репрезентантів у світі вищого
буття.
Будучи архімандритом Києво-Печерської Лаври І.Ґізель боровся за незалежність української
православної церкви, яку активно поглинала московська. У 1667 р. він разом з іншим київським
духівництвом на бенкеті відмовився підняти чарку за здоров'я київського воєводи П. Шереметьєва і
ставленика Москви гетьмана І. Брюховецького, назвавши останнього лиходієм. Лазар Баранович називав
Гізеля за його розум «українським Аристотелем».
З Києво-Могилянською академією пов'язане життя та творчість Стефана Яворського,
українського та російського письменника, церковно-політичного діяча, філософа. Ст. Яворський (в
миру Симеон Іванович) народився 1658 р. в м. Явір у родині дрібномаєтного шляхтича. Початкову
освіту отримав у Ніжині, закінчив Києво-Могилянську академію. Повернувшись до Києва, відмовився
від уніатства, поступив у ченці під іменем Стефана. Викладав у Києво-Могилянській академії. В 1700 р.
зводиться в сан єпископа і призначається митрополитом Рязанським, а після смерті патріарха Андріана
(1702) — блюстителем патріаршого престолу Використовуючи повагу до Ст. Яворського як
представника консервативних сил російського духівництва, Петро І призначив його Президентом
Святійшого Правлячого Синоду.
Ст. Яворський був високоосвіченою людиною свого часу. За вірші різними мовами отримав звання
"лавроносного поета". Реформував навчальний процес у Слов'яно-греко-латинської академії у Москві на зразок
Києво-Могилянської академії та західноєвропейських університетів, заснував при академії театр. У проповідях
підтримував і обґрунтовував необхідність реорганізації армії, створення флоту, розвитку торгівлі та
промисловості, поширення освіти. Філософський курс Яворського складався з трьох частин: логіки, фізики й
метафізики, що відповідало тодішнім уявленням про структуру філософського знання. Помітне місце у курсі
займала натурфілософія, в інтерпретації проблем якої він тяжів до другої схоластики. Незважаючи на теологічну
спрямованість курсу, він містив багато положень та ідей, що перекликалися з новітніми досягненнями наукової й
філософської думки того часу, близьких до поглядів Дж. Бруно, Ф. Бекона, Р. Декарта.