61.Заснування та діяльність наукового товариства ім. Тараса Шевченка.
Наукове товариство ім. Т.Шевченка — науково-культурна громадська організація,
заснована у 1892 р. на кошти прогресивної української громадськості Львова та
інших міст Західної України. Попередником НТШ було Літературне товариство ім.
Т.Шевченка, засноване в грудні 1873 р. Товариство було побудовано як прообраз
академії наук — з історико- філософською, філологічною та математично-
природничо-лікарською секціями і підсекціями, з виданням наукових "Записок",
збірників, часописів. Члени товариства обирали дійсних і почесних членів. Поряд з
науково-дослідницькою діяльністю НТШ проводило культурно-просвітницьку
роботу серед населення. НТШ об'єднувало фахівців різних галузей знань,
письменників, культурних та державних діячів Західної і Наддніпрянської України,
інших держав. Членами й активними діячами НТШ були О.Барвінський,
М.Грушевський, І.Франко, В.Гнатюк, С.Томашівський. Іноземними членами НТШ
обирались А.Ейнштейн, М.Планк, Т.Масарик. Головою НТШ у 1897 р. був
обраний М.Грушевський, який переїхав до Львова з Києва. Він перейнявся ідеєю
створення Української академії наук, натхненником якої був його вчитель
В.Антонович.
Творчий доробок НТШ з 1873 по 1939 pp. становив 1172 томи різних видань,
у т.ч. 943 томи серійних наукових публікацій. Крім цього, НТШ стало основним
видавцем українських підручників.
Найважливіші досягнення були здобуті у галузі суспільних дисциплін:
історії, філології та літературознавства, етнографії, фольклористики та
мистецтвознавства, антропології, бібліографії та ін.
НТШ належать безсумнівні заслуги у розробці української наукової
термінології. Історична роль товариства полягає у виведенні української науки за
межі українознавства. До найважливіших досягнень членів НТШ у галузі точних і
природничих наук слід віднести відкриття І. Пулюєм катодного проміння
(названого пізніше рентгенівським), праці М.Зубрицького в галузі теорії
математики, внесок С.Рудницького та В. Кубійовича у дослідженні географії
України та ін.
У жовтні 1989 р. на зборах ініціативної групи учених відновлено НТШ у м.
Львові.
Ключові дати:
1873 р. — створення Літературно-наукового товариства ім. Шевченка
1892 р. — заснування Наукового товариства ім. Шевченка