47.Козацтво як культуротворча сила української ідентифікації. Розвиток
культури в умовах української козацької держави.
Духовна культура українського народу досягла високого рівня в період існування
козацької держави (1648—1781 pp.). Запорозьке козацтво впродовж трьох століть визначало
напрями економічного, політичного і культурного розвитку України. Високорозвинута
самобутня культура Січі домінувала тут у XVI —XVIII ст. і мала величезний вплив на
національну самосвідомість українського народу.
Культура Запорозької Січі формувалась у руслі українських генетичних джерел. Кожен,
хто приходив на Січ, вносив у культурне середовище щось своє, певні риси, особливості
культури і мистецтва свого народу. Внаслідок переплетення цих індивідуальних культур
сформувалась оригінальна, яскрава, різнобарвна самобутня культура, яка справила величезний
вплив на розвиток культури всієї України.
Культура козацької держави була багатогранною і самобутньою. З плином часу вона увійшла як
складова частина в духовне життя сучасної української нації. Художні вподобання,
демократичні настрої козацького середовища визначили колорит козацького розвитку
української духовної культури. Козацтво акумулювало величезний духовний досвід XVII —
XVIII ст., відтак залишивши в культурній свідомості нашого народу найглибший слід.
У культурному житті Запорізької Січі велике значення мали музика, спів і танці
(найулюбленіший гопак). У духовній культурі козацької держави високого розвитку досягло
хорове мистецтво. Кобзарство – це видатне мистецьке досягнення запорізького козацтва. У
духовному житті козацької держави важливе місце займала релігія. Всі важливі питання
церковного життя, будівництва храмів вирішувались на загальновійськовій Раді за участю всіх
запорожців. Від релігійних громад також обирали і священиків. Січ вимагала від них вести
богослужіння українською мовою. Козацтво було носієм нового художнього вподобання. Красу
козацького мистецтва засвідчують численні оригінальні козацькі собори. Козацький собор —
п'ятиверхий хрещатий храм — типове явище у традиційному народному будівництві.
Культурне життя в Україні значно пожвавилося з середини ХVІІ ст., досягнувши в ХVІІ -
першій половині ХVІІІ ст. своїх найважливіших форм. Українська козацька культура не тільки
ні в чому не поступалася іншим європейським національним культурам, а викликала їхній
подив і захоплення. Між Україною та іншими країнами Європи налагоджується широкі
культурні зв'язки. Як і в києво-руську добу, Україна стає форматом європейської культури.
Запорізька Січ була певною державою в державі, яка зберегла або розвивала нові звичаї,
які корінилися на виключно українському ґрунті, були спрямовані на дотримання ідей
української незалежності. Права українцям - бути господарями на своїй землі та не залежати від
впливу чужоземців.
Запорізька Січ не тільки виголошувала ідеї незалежності України, але й робила всі можливі
спроби, щоб досягти їй власними силами. Чи можна сказати, що українці без такого утворення як
запорізька Січ? Можливо, але це б були друга Україна, і вона б мала другу історію.
Українська історія має чимало визначних подій та явищ, але наявність Запорізької Січі є
своєрідною кульмінацією, своєрідним стержнем її ідеї незалежності, її волі та спрямувань для її
завоювання.
Історичне значення Запорізької Січі важко переоцінити, це не тільки явище вітчизняної історії, це
визначне явище європейської та загальносвітової історії, яке потрібно вивчати.