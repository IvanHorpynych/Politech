62.Заснування стаціонарного українського театру М.Садовського.
Особливу сторінку у розвиток українського театру вніс Микола Карпович
Садовський – великий український актор, режисер, один із основоположників
українського театру, брат Карпенка-Карого, М.Садовької, Саксаганського. Свою
діяльність стаціонарний театр почав у Полтаві 1906р. і була зв’язана з розквітом
творчості Садовського як актора і художнього керівника колективу. Спочатку трупа була
мандрівною, а з осені 1907р. стала стаціонарною. Садовський укладає угоду про оренду
приміщення Троїцького народного дому на довгий строк – так народився перший
український стаціонарний професійний театр. Це був загальнодоступний театр,
демократичний у повному сенсі слова. Ціни на квитки були значно нижчі, ніж у інших
театрах. Дешеві ціни сприяли тому, що в цей театр масово їхали люди з усіх передмість
Києва. Поява у Києві стаціонарного театру – подія значна на той час не тільки для міста,
але й для культурного життя всієї України.
До складу трупи разом з досвідченими майстрами увійшли талановита молодь, що
під керівництвом М.Садовського за кілька років створила чудовий акторський ансамбль,
уславлений своєю «концертною зіграністю». Театр досягав у своїх кращих виставах
глибокої життєвої правди, відгукувався на актуальні питання тогочасного життя,
увійшов до історії української культури як народний національно-самобутній художній
колектив. Новаторством театру виявилося передусім у репертуарних пошуках. Граючи в
основному українську класику, широко запроваджувана у репертуар твори сучасних
українських і російських драматургів, російську класику, переклади з інших мов. У
роботі з акторами Садовський домагався міцно злагодженого ансамблю, в якому
виявлялася особиста творча обдарованість кожного з виконавців. Спираючись на
досвідчених майстрів Садовський велику увагу приділяв театральній молоді,
прищеплюючи їй основи сценічного реалізму, сміливо висував її на провідні ролі.
Садовський хотів зробити театр для бідних верств людності. Для цього раз на
тиждень давались найкращі загальноприступні вистави (від 5 до 10 копійок), в яких
брали участь усі кращі артисти. Ці вистави, що приваблювали маси робітників, школярів,
студентів, бідних службовців, хатньої прислуги, солдатів, завоювали театрові щирі
симпатії і прихильність людності і немалу славу принесли артистам.