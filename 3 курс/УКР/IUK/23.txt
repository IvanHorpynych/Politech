23.Концепція Світового дерева як універсальної моделі організованого
Всесвіту. Вертикальна та горизонтальні площини, числові характеристики
Світового Дерева.
Світове дерево, Вічне Дерево Життя — уособлення єдності усього світу,
своєрідна модель Всесвіту й людини, де для кожної істоти, предмета чи явища є
своє місце. Це також посередник між світами — своєрідна дорога, міст, драбина,
якими можна перейти до світу богів або в потойбіччя. Про древо життя у світі
створено безліч легенд, казок, цей символ знайшов відображення в орнаментах
багатьох народів.
Символ Світового дерева в міфологічних уявленнях багатьох народів слугував
своєрідним переходом від хаосу до упорядкованого світу.
У слов'янській міфології першодеревом вважали дуб, в Україні це також була
ще й верба.
В образі дерева поєднались уявлення про час, простір, життя і смерть.
Світове Дерево — модель триєдиної вертикальної структури Всесвіту — три
царства: небо (Боги), земля (люди), підземний світ (Предки). Кожне з трьох царств
має свою символіку в образах тварин, птахів чи небесних світил. Так, верхній
небесний світ (крону дерева) представляють сонце, місяць, зорі та різні птахи.
Середній світ (стовбур дерева) — бджоли, куниці, домашні тварини. Нижній світ
(коріння) — бобри, риби, змії.
Вертикальна триєдність Світового Дерева сакралізує число три і взагалі
трійцю.
На вершечку дерева днює сонце, «рух» якого зумовив «поділ» простору на
чотири складових у горизонтальній площині, орієнтованих на сторони світу —
північ, південь, схід, захід, якими опікуються відповідно Боги: Мокоша, Дажбог, Лада
і Перун. Горизонтальна єдність Дерева Життя сакралізує число чотири.