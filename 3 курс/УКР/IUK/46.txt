46.Формування та розвиток національно-самобутніх типів архітектурної
забудови і жанрів мистецтва в ХУІ – ХУІІ ст..
Українська архітектура та містобудування 16-17 ст.
Друга половина XVI — перша половина XVII ст. увійшли до історії архітектури та
містобудування на українських землях як період подальшого розвитку усталених традицій й
одночасно утвердження нових напрямів розвитку. Традиційна течія найяскравіше виступає в
українському будівництві, здебільшого дерев’яному, яке вперше вдається простежити за відчутно
більшою кількістю пам’яток. Натомість у будівництві західного зразка на перший план
висувається процес заміни стилів — утвердження від середини XVI ст. будівництва
пізньоренесансного зразка і його заміни бароковими реалізаціями від початку XVII ст. їх
приносили на українські землі насамперед єзуїтські будівничі, з якими в Україну активно
проникали новації римського бароко. До найяскравіших нових явищ належить діяльність в
останній третині XVI ст. значної групи будівничих італійського походження, проникнення в
Україну бастіонної системи укріплень й поширення з-перед кінця XVI ст. на територіях, які за
Люблінською унією відійшли від Великого князівства Литовського до складу Польщі, костьольної
архітектури. Зростання ролі елементів західноєвропейського походження у загальній картині
розвитку архітектури та містобудування на українських землях стало одним з яскравих виявів
дедалі активнішого втягування українських земель в орбіту загальноєвропейського культурного
життя.
Приклади: Миколаївський собор в Ніжині, Троїцький собор - у Чернігові, верхні поверхи
Софійської дзвіниці, собор Святого Юра у Львові, Маріїнський палац у Києві.
Образотворче мистецтво
Традиційність (підлеглість архітектурі, релігійний зміст, канонічність), яка переважала в
образотворчому мистецтві у XVI століття, поступово витісняється новими віяннями.
У XVI—XVII століття в Україні складається декілька шкіл церковного монументального
живопису та іконопису. Провідна школа художників сформувалася у XVII столітті в київських
монастирях. У роботах таких іконописців, як Федір Сенькович, Микола Петрахнович, Іван
Руткович, помітною стала відмова від середньовічних естетичних канонів, утверджувалася
реалістичність і життєрадісність. Ці ж тенденції присутні у розписах Успенського собору та
Троїцької церкви Києво-Печерської лаври, у церквах Полтави, Переяслав, оздоблення церкви
Святого Юра в Дрогобичі та ін. Частиною храмового живопису став портрет. У розписах храмів
зображали історичних осіб.
Перехідну роль між іконописом і світським портретним живописом займали так звані
парсуни — портрети, виконані прийомами іконописної техніки. Сім'ї козацької старшини,
привілейоване становище яких все більше зміцнювалося, масово замовляли свої портрети. Модним
стало мати власну картинну галерею. На другу половину XVIII століття припадає, вже в повному
розумінні слова, світський портретний живопис. Але в цей же час проявляється тенденція від'їзду з
України талановитої молоді до Петербурга, в Академію мистецтв.
У XVI столітті древні традиції книжкової мініатюри були продовжені. Видатним твором
художнього перекладу і мистецтва оформлення є вже згадуване «Пересопницьке Євангеліє». Його
мініатюри близькі до реалістичного трактування образів в дусі Ренесансу. Книгу в традиціях
книжкового мистецтва Русі прикрашають заставки, кінцівки, ініціали, орнамент. Розвиток
книгодрукування обумовив розвиток мистецтва гравюри. Ними прикрашалися релігійні видання.
Перші світські гравюри з'явилися у 1622 р. як ілюстрації до «Віршів на жалосний погреб…гетмана
Петра Конашевича-Сагайдачного».
Абсолютно особливим жанром стала «народна картина». Це — в першу чергу серія козацьких
образів: «Козак з бандурою», «Козак Мамай».