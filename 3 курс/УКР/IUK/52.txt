52.Творчість Г.Сковороди – українського просвітителя та філософа. Наукове і
культуротворче значення його творчості.
Григорій Савич Сковорода (1722—1794) — видатний український педагог, поет, мандрівний
філософ, представник етико-гуманістичного напряму вітчизняного просвітництва. Повернувшись на
батьківщину, викладав піїтику в Переяславській семінарії, згодом — у Харківській колегії. Після
звільнення з колегії Г. Сковорода до кінця життя залишався мандрівним філософом і вчителем.
Свої педагогічні погляди він виклав у діалогах, віршах, байках, притчах, листах. Проблемам
виховання присвячено його притчі «Благодарний Еродій», «Убогий Жайворонок», «Байки Харківські».
Вихідними і визначальними в системі педагогічних поглядів Сковороди є ідеї демократизму, гуманізму,
народності та патріотизму. Ідеал людяності — мета всього його життя, а також і мета виховання. Г.
Сковорода вважав, що у вихованні треба зважати не на соціальне становище дітей, а на їхню природу,
нахили, інтереси, обдаровання.
Час в який він жив був надзвичайно складним і важливим в історії релігійної думки України.
XVIII століття почалося західницькими реформами Петра I: він ліквідував патріаршество і
підпорядкував церковний апарат державі, намагаючись абсолютизувати останню й звільнити її від
будь-яких релігійно-моральних норм
Ставлення до релігії: Вихований у дусі філософічно-релігійного навчання, він повставав проти
мертвої церковної схоластики та духового гноблення московського "православ'я", спираючись у своїй
філософії на Біблію. Сковорода повчав, що царство людини знаходиться всередині неї: «Щоб пізнати Бога,
треба пізнати самого себе. Поки людина не знає Бога в самім собі, годі шукати Його в світі.»
Сковорода вчив, що «всяка праця благословенна Богом», а розподіл місць коло Бога називав
непростимим гріхом. Сковорода навчав, що найбільше й фактично єдине завдання філософії — шукати
правду і прагнути до неї. Але в умовах людського життя ця ціль недосяжна, і щастя людини полягає
саме в тому, що вона все мусить шукати правди. До цієї мети можна йти різними шляхами, і тому
нетерпимість до тих, хто інакше думає, не знаходить виправдання. Так само й релігійна нетерпимість не
знаходить виправдання, бо вічна правда проявляється на цьому світі в різних формах.
Сковорода явив дивний приклад справжнього українського православного мислителя. В його
творчості відчувається дихання живої українсько-візантійської традиції сприйняття Божественної
Істини, і саме завдяки Сковороді ця традиція отримала свій подальший розвиток в творчості таких
видатних мислителів як Хомяков, Юркевич, В.С. Соловйов та інші. У зв’язку з цим ми маємо повне
право сказати разом з В.Ф. Ерном, що „Сковорода стоїть у самого порогу руської думки. ”.
Тема свободи: Сковорода обстоював права людської особистості в кожній людині, а, в перекладі на
конкретну політичну мову того часу, це означало сильну демократичну тенденцію, що була поєднана із
співчуттям до закріпачених селянських мас, з гострою неприязню до московських гнобителів.
Тема дружби: Як на джерело радощів, а звідси — душевного здоров'я, Сковорода вказує на
дружбу. Однак вибирати друзів треба дуже обачно, оминаючи підлабузників і криводушних. Бо нерідко
нещирі друзі залучають молоду людину до непомірності, спокушаючи запевненнями, що для чистого
все чисте; у таких випадках треба рішуче побороти соромливість і твердо відмовити, а надалі і взагалі
відмовитися від спілкування з такими людьми, — застерігає наставник. Якщо «ми охоче підтримуємо
зносини з людьми, які ще досі здорові, але розум яких пошкоджений і насичений отруйним вченням»,
ми ризикуємо втрапити у їхнє становище.
Значення творчості. Григорій Сковорода мав величезний вплив на своїх сучасників і на дальше
українське громадянство, і то не тільки своєю етичною наукою, а головним чином своїм життям, в якому слово
ніколи не розходилося з ділом: його вчення було в повній згоді з його життям.
В музиці: Багато віршів Сковороди покладені на музику. Український композитор Леонід
Грабовський створив цикл «Temnere Mortem» (1991). Крім того, існують відомості про композиторську
діяльність Григорія Сковороди.
Вірш «Всякому городу нрав і права» входить до репертуару багатьох сучасних кобзарів-
виконавців.