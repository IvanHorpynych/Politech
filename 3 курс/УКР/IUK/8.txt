8.Категорія «українська культура як цілісна система».
Відповідаючи на питання, що ми сьогодні розуміємо під категорією “українська
культура як цілісна система”, слід зазначити, що:
1) українську культуру сьогодні слід розглядати як єдине ціле, витворене в галузі
матеріального і духовного виробництва генієм нашого народу як у материковій частині,
так і за її межами, тобто в Україні та в близькому й далекому зарубіжжі;
2) цілісна система культури включає в себе об’єктивну оцінку ідейно-протилежних
течій і напрямів в ній. Адже у створенні української культури, як і культури будь-якого
народу, брали участь усі класи, усі соціальні верстви нашого суспільства;
3) відмова від підходу до вивчення української культури як замкнутого
соціального організму. Українська культура як оригінальна і своєрідна система,
самостверджуючись, на всіх етапах розвитку була включена в сферу міжнаціонального
духовного синтезу та взаємодії, в регіональний і світовий культурний процес. Цілісність
культури в даному разі означає розгляд і оцінку національно-своєрідного в органічному,
езотеричному (глибинному) взаємозв’язку його із загальнолюдським;
4) об’єктивно-спричинена нерівномірність розвитку культури, відсутність
прямолінійного, одночасного прогресу всіх її видів, галузей і напрямків не можуть
слугувати обґрунтуванням надання переваги у вивченні та аналізі тієї чи іншої її
складової.
5) цілісний підхід до культури передбачає такий її аналіз, коли до уваги однаковою
мірою береться безперервність її розвитку, всі його періоди, врахування злетів і спадів
духовного життя в Україні має лежати в основі цілісного підходу до визначення та
аналізу періодів розвитку нашої культури. Український культурний процес, незважаючи
на відомі історичні певні перепони, навіть на Батиєве нашестя, відроджувався знову, і же
починаючи з XIV ст., розвивався по висхідній аж до XVIII ст., тобто до ліквідації
української автономії, і далі: в період неволі, переслідувань і заборон(кінець XVIII –
кінець XIX ст.); активного пожвавлення (початок XX ст.), яке закінчується пожовтневим
ренесансом (20-і роки XX ст.); трагедією в лещетах сталінщини (30-і роки – середина 50-
х років); скованістю в часи стагнації; сучасний процес відродження.