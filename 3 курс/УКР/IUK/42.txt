42.Братський рух кінця ХУІ – початку ХУІІ ст.. та його релігійна і національно-
політична роль в історії української культури.
На 16-17 століття припадає найбільша активність братств – громадських
об’єднань, які утворювалися при православних церквах. Найбільше братств було
утворено в період після Берестейської церковної унії.
В братському русі, який охопив територію західноукраїнських земель і
торкнувся навіть Києва, активністю вирізнялося Львівське Ставропігійське,
Луцьке Хрестовоздвиженське та Київське братства.
На збереження традицій культури була спрямована наукова і видавнича
діяльність братств. Львівське братство викупило у лихваря друкарню Івана
Федорова, і тут були видані перший український Буквар та книги для читання
— Апостол і Часослов, а під авторством Лаврентія Зизанія дві книги —
"Граматика словенска" і "Наука ко читаню і розуміню писма словенскаго" (1596
p.)
Перше — Львівське Успенське братство — засноване у 1463 р. міщанами,
купцями та ремісниками при церкві Успіння Пресвятої Богородиці. Вслід за ним
виникли Луцьке Хрестовоздвиженське (1483), Віленське (1485). Спочатку
братства дбали про забезпечення церков книгами, іконами, свічками,
опікувалися хворими, сиротами, бідними, зубожілими громадянами.
Братства запроваджували принцип виборності служителів церкви, в тому
числі з достойних світських осіб; засновували власні друкарні та школи,
вириваючи суспільство з під цілковитої залежності від духовенства. Друкарня
Львівського братства у 1574 р. стараннями Івана Федорова видрукувала
"Апостол" та "Буквар", а протягом 1591—1722 pp. — 140 книг тиражем 160 тис.
примірників, які розходилися по Україні, Білорусі, Валахії, Молдові, Болгарії,
Московії, Сербії.
У 80-ті роки XVI ст. з'являються братські школи у Вільні (1585), Львові
(1586), Перемишлі (1592), Києві (1615) та інших містах, деяких селах. Ректорів
та викладачів обирали загальні збори братств. Навчання в них відповідало
програмам тогочасних середніх шкіл: вивчення класичних мов, діалектики,
риторики, поетики, гомілетики (духовного красномовства), арифметики,
геометрії, музики.
Братські школи ставали центрами формування нової української еліти,
науковими осередками, кузнею політичних провідників. Вони сприяли
формуванню інтелектуального потенціалу нації, створенню передумов для
відкриття навчальних закладів вищого типу (Київського колегіуму), готували
ґрунт для подальшого інтелектуального, духовного прориву, який здійснив
"гурток Петра Могили" у 1630—1640 pp.