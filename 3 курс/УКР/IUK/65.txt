65.Розвиток науки і освіти України в ХІХ ст..
На території України власна традиція широкої шкільної освіти була перервана. Якщо на
початку XVIII століття практично кожне українське село мало початкову школу, то до його
кінця, після закріпачення селян, вціліли лише одиничні школи. У XIX столітті система освіти
почала розвиватися у рамках загальнодержавної російської політики. У 1804 році відкрилася
перша в Україні Одеська комерційна гімназія. У 1805 - Харківський університет.
Всього в Україні у першій половині століття діяло 1320 парафіяльних і повітових шкіл та
училищ, відкрито 19 гімназій, навчалося близько 4 тис. учнів. У стані справжнього занепаду
перебувала освіта у Західній Україні. Формально у 1869 році тут було введене обов'язкове
навчання дітей віком від 6 до 14 років, однак переважна частина населення (від 55 до 75%)
залишалася неписьменною.
У 1834 був відкритий Київський університет, перший ректор М. Максимович. Він
заохочував і особисто брав участь у збиранні українського фольклору, вивченні пам'яток
старовини. У 1865 відкрився університет в Одесі, у 1898 — КПІ. На західноукраїнських землях
основними центрами науки були Львівський (1661) і Чернівецький університети (1875), заняття
велися польс. і нім. мовами.
Ілля Мечников — викладач Новоросійського університету в Одесі. Заснував разом із
мікробіологом Миколою Гамалією першу в країні й другу у світі бактеріологічну станцію.
Творець учення про імунітет. Микола Бекетов — професор Харківського університету, який
створив при фізико-математичному факультеті фізико-хімічне відділення та лабораторію
фізичної хімії.
Михайло Грушевський до сьогодні є найвизначнішою фігурою в українській
історіографії. У 1894 р. Грушевський отримав кафедру всесвітньої історії у Львівському
університеті. Тут він бере активну участь не тільки в педагогічній, науковій (в 1897 р. він
очолив Наукове товариство імені Шевченка — першу наукову українську організацію
академічного типу), але і в суспільному житті. Грушевський — один з організаторів
Національно-демократичної партії Галичини, пізніше — «ТУП». Головні події політичної долі
Грушевського розгорнуться у ХХ столітті: арешт і заслання у Росії під час Першої світової
війни, обрання головою Центральної Ради у 1917 році, еміграція, повернення до СРСР, робота в
академічних дослідницьких інститутах. Величезна наукова спадщина М. С. Грушевського, яка з
кінця 30-х років зазнала гоніння і стала практично недоступною, повернулася до читачів вже за
наших днів і з кінця 80-х років суттєвим чином вплинула на сучасну українську історичну
науку. Його багатотомна «Історія України-Руси» — фундаментальний узагальнюючий
систематичний курс історії України, який базується на власній періодизації і концепції.
Особливе місце і в українській історії, і в українській історіографії належить Михайлу
Петровичу Драгоманову. Великий політичний діяч, просвітник, філософ, Драгоманов як історик
головну увагу приділяв питанням новітньої історії. Багато років він провів у політичній
еміграції. З 1877 року під його керівництвом друкарня «Громада» у Женеві була єдиним
центром видання літератури українською мовою. На основі історичного аналізу Драгоманов
приходить до найважливішого висновку — національні проблеми українці можуть вирішити
тільки разом з соціальними. Драгоманов багато зробив для залучення до історії України уваги
західноєвропейських вчених. Він був членом Паризького етнографічного товариства, почесним
членом Британського наукового і багатьох інших товариств.
Підводячи підсумки, можна сказати, що за сторіччя вітчизняна історична наука пройшла
шлях від поодиноких досліджень у рамках історії Росії до самостійної повнокровної наукової
дисципліни. Осмислення минулого — обов'язкова умова і складова становлення національної
самосвідомості.