28.Трипільська культура – найвизначніша культура неолітичної доби на
землях України /періодизація, особливості, основні характеристики/.
Трипільська культура — археологічна культура часів енеоліту,
назва якої походить від назви села Трипілля на Київщині. Культура
набула найбільшого розквіту між 5500 та 2750 роками до н. е.,
розташовувалась між Карпатами та річкою Дніпро на території
сучасних України, Молдови та Румунії. Займаючи територію
загальною площею понад 35 тис. км². В часи розквіту цій культурі
належали найбільші за розміром поселення у Європі: кількість
жителів деяких з них перевищувала 15 тис. осіб.
Трипільська культура є однією з основних давньоземлеробських
культур мідного віку. Трипільські племена займали простори Східної
Європи від Дніпра до Карпат, від Полісся до Чорного моря і
Балканського півострова. Розвивалася ця культура в IV–III тис. до н.
е. (протягом 1500–2000 років) і пройшла в своєму розвиткові три
етапи — ранній, середній та пізній. В Україні виявлено величезну
кількість — понад тисячу пам'яток трипільської культури. Вони
згруповані у трьох районах: найбільше в Середній Наддністрянщині
та Надпрутті й Надбужжі, менше у Наддніпрянщині. Так, очевидно,
були розселені об'єднання племен.