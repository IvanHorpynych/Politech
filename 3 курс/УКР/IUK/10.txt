10.Національна концепція культурно-історичного розвитку /М.Костомаров,
В.Білозерський, П.Куліш/.
Українська суспільно-філософська і соціальна-політична думка завжди
була органічно пов‘язана з традиційною ментальністю українського народу.
Тому вона створила оригінальні концепції культурно-історичного процесу, які
суттєво відрізнялися від російського панславізму, який протиставляв культуру
Сходу і Заходу, християнського світу і Європи, яке вилилося у формулу
протилежності Росії і Європи.
В сучасному науковому розумінні виникнення власної концепції
культурно-історичного розвитку українського народу слід віднести до
діяльності Кирило-Мефодіївського братства і, передусім, до історичних та
літературних праць М. Костомарова (1817-1885), що був ініціатором цього
товариства; Пантелеймона Куліша (1819-1897), Василя Білозерського (1825-1899).
Білозерський розвинув ідеї християнського соціалізму, виступав за
об'єднання всіх слов'янських народів у республіканську федерацію, в якій
провідну роль відводив Україні та творчості Тараса Шевченка (1814-1861).
Основні ідеї братства були викладені в «Книзі буття українського народу»,
в «Статуті слов‘янського товариства св. Кирила і Мефодія», а також в
історичних працях М. Костомарова «Мысли об истории Малороссии», «Две
русские народності!», «Славянская мифология» та в працях П. Куліша «Повесть
об украинском народе» та поемі «Україна». Соціально-політична концепція
Кирило-Мефодіївського братства включала низку положень щодо культурно-
історичного процесу, серед яких головне полягало у визнанні рівних прав всіх
народів на національну самобутність, державну та політичну самостійність,
вільний розвиток мови та національної культури.
Метою братства було утвердження національно-державної незалежності
України з демократичним ладом за зразком Сполучених Штатів Америки або
Французької Республіки. Далі на прапорі братства стояли: загальна рівність і
однакове для всіх громадян право, воля особи й віри, скасування всяких
станових привілеїв, а надто „искорененіе рабства й всякаго униженія низшихъ
классовъ"; загальна народна освіта, вселюдне право виборче, виборність
чиновників і т. ін. До важливішої складової концепції культурно-історичного
процесу братства належала думка про особливі риси українського народу та
його культури: волелюбність та природній демократизм, поетичність і
віротерпимість. Загалом діяльність братства сприяла формуванню національної
самосвідомості українського народу, поширенню просвіти, видавничої справи
та шкільництва.