54.Напрями, форми і стилі культури України ХІХ ст..
В умовах бездержавності Україна перетворювалася на культурну провінцію імперій,
до складу яких входили її території. Це стало додатковим поштовхом до зародження
загальноєвропейських просвітницьких ідей, їх національно орієнтованого вияву на грунті
нових соціокультурних процесів.
На західноукраїнських землях мистецтво розвивалося в особливих історичних умовах
відродження національно-культурного життя. Культурно-просвітницьку діяльність у цьому
краї очолювало духівництво. Осередками просвітництва стали духовні семінарії у Львові та
Перемишлі, Коломийська гімназія, ліцей на Буковині.
Складна й суперечлива соціокультурна ситуація спричинила зародження нових
художніх напрямів. В Українському мистецтві , літературі XIX ст. провідними стали
три загальноєвропейські стилі: класицизм, романтизм, реалізм. Усі вони тяжіли до
вищих орієнтирів краси, проте йшли до її досягнення різними шляхами.
Класицизм спирався на універсальні мистецькі зразки, античні й ренесансні
естетичні канони. Саме вони визначили його раціонально-логічну зорієнтованість на
гармонію з ознаками пропорційності, чіткого членування частин, симетрії, порядку в
усьому. Цей стиль знайшов яскраве втілення в літературі (Ж.-Б.Мольєр), музиці (Й. Гайдн,
В,А, Моцарт), архітектурі (паркові комплекси королівського Версалю, царського
Петергофа), живопису (К. Лоррен, Ж.-Л. Давід).
Романтизм – художній напрям, протилежний класицизму, з превалюванням уявного,
емоційного, фантастичного; відображує конфлікт між ідеалом і реальністю. Відмовляючись від
класичних форм стриманості й суворості, романтизм культивує інтуїтивно-чуттєві поривання
людини. Джерелом натхнення для романтиків слугували національна історія, фольклор.
Надмірному практицизму й раціоналізму вони намагалися протиставити емоційно багатий
духовний світ людини – особистості яскравої і непересічної, ідеалізували й поетизували
природу, історичну минувшину, народний побут і міфологію.
Як літературно-художній напрям романтизм набув поширення в Англії (романи
Вальтера Скотта, поезія Джорджа Байрона), Франції (романи А. Дюма і В. Гюго, картини Е.
Делакруа, симфонічна музика Г. Берліоза), Німеччини (новели Е. Гофмана, пісні Ф.
Шуберта, пейзажі К. Д. Фрідріха), Італії ( творчість Н. Паганіні ), Польщі ( поезія А.
Міцкевича, музика Ф. Шопена ).
Надзвичайно яскраве звучання цей стиль отримав у музиці, давши потужний імпульс
формуванню національних композиторських шкіл, зокрема в Угорщині ( Ф. Ліст), Норвегії (
Е. Гріг ) та ін. країнах. З-поміж різних видів мистецтва, якими захоплювалися романтики,
музиці належала пріоритетна роль, адже музика – голос серця – здатна передавати багатство
і піднесеність почуттів людини, тобто саме те, що прагнули образно відтворити митці
нового покоління. Найхарактернішою ознакою романтичної музики є програмність, часто
пов’язана з літературою.
Реалізм – художній напрям, що передбачає правдиве художнє відображення
людських характерів за різних соціальних обставин. Він виник як реакція митців на
науково-матеріалістичну картину світу, характерну для індустріального суспільства.
Представники напряму намагалися правдиво відображувати реальну дійсність, а не
вигадувати далекі від життя образи.
Як класицизм і романтизм, цей художній напрям знайшов втілення в різних галузях
мистецтва – літературі (Ч. Діккенс, О. де Бальзак, М. Гоголь, Л. Толстой), живопису (Г.
Курбе, І. Рєпіна ), музиці (Дж. Верді, М. Мусоргський ), театрі ( актори Є. Дузе, М. Щепкін,
співак Ф. Шаляпін).
На зламі XIX – XX ст. під впливом нових європейських мистецьких напрямів у творчості
представників пізнього романтизму, символізму, імпресіонізму архітектурного модерну починають
домінувати туманні й загадкові алегорії, плинні миттєвості життя,
песимістичні настрої тощо. Яскравим виявом цього стала поезія П. Верлена, А. Рембо, Ш.
Бодлера, М. Метерлінка, творчість художників-імпресіоністів К. Моне, О. Ренуара, музика Р.
Вагнера, К. Дебюссі, О. Скрябіна. Аналогічно оновлюється й палітра вітчизняних бійців.
Інноваційні пошуки відбуваються і українській літературі (М. Коцюбинський), архітектурі та
живопису (В. Городецький, брати В. і Ф. Кричевські, С. Васильківський), драматичному театрі (
М. Садовський, М. Заньковецька).
Форми культури
В залежності від форм культуротворчої діяльності людини, розрізняють матеріальну
та духовну культури. Відповідно до цього традиційно розрізняють матеріальну і духовну
культуру, а в сучасних джерелах, в силу недодстатності такого поділу розглядають також
соціальну і фізичну культури.
Матеріальна культура. Матеріальна культура — перетворення природних матеріалів і
енергії відповідно до людських цілей, створення штучного середовища проживання. Сюди
включається також необхідний і достатній набір технологій для збереження і розвитку
цього середовища. Матеріальна культура створює і задає рівень життя суспільства, формує
матеріальні запити людей і пропонує засоби їх задоволення.
Матеріальна культура включає в себе такі елементи, як породи тварин і сорти
рослин, ґрунти і природні речовини (ресурси), які зазнали обробки. До матеріальної
культури входять також: будівлі і споруди, інструменти та обладнання для будь-яких видів
діяльності, шляхи повідомлення і засоби транспорту, зв'язок і засоби зв'язку, технології.
Духовна культура. До неї відносять продукти духовної діяльності людини, які
існують переважно в ідеальному вигляді: поняття, уявлення, вірування, почуття і
переживання, доступні свідомості і розумінню всіх людей. Духовна культура створює
особливий світ цінностей, формує і задовольняє наші інтелектуальні та емоційні потреби.
Духовна культура — це продукт суспільного розвитку, її основне призначення полягає у
продукуванні свідомості.
Завдяки закріпленню в знаках, символах, організаційних формах, комп'ютерній
техніці, духовна культура стає відносно самостійною від свого творця, людини. У ній
об'єктивуються і виділяються особливі сфери духовної творчості. Духовне і духовно-
практичне освоєння всієї реальності оформлюється в філософії, мистецтві, різноманітних
науках. Духовно-практичне освоєння (включаючи регулювання) суспільного життя
здійснюється в політиці, праві, моралі. Універсальні духовні функції, як світоглядні, так і
нормативно-регулятивні, виконують міф і релігія. У майбутньому, можливо, відбудуться
революційні зміни духовної культури у зв'язку з розвитком екологічної свідомості і
освоєнням космосу.
Соціальна культура. Соціальна культура - це відношення людей один до одного,
системи статусів і соціальних інститутів [15]. Соціальна поведінка і артефакти (соціальна і
матеріальна культура) трактуються як об'єктивовані продукти ідеальних нормативних
систем і систем знань різного роду, що складають духовну культуру. Виділення соціальної
культури дозволяє з'єднати матеріальну і духовну культури, ввести артефакти в контекст
досліджень у соціальних науках[14].
Фізична культура — перетворення біологічного початку в самій людині; формування соціально
необхідних навичок, умінь і якостей людського тіла.
В основі фізичної культури лежить домашня фізична підготовка, що включає
розвиток координації рухів всього тіла дитини (формування макро-дій) і артикуляційного
апарату (мікро-рухи щелепно-лицевих м'язів, органів дихання і травлення). Інакше кажучи,
це вирішення такого відповідального завдання, як навчання мови, прямоходінню,
переміщенню предметів, гігієнічним правилам, культивування відмінностей у поведінці за
статевими або віковими ознаками.