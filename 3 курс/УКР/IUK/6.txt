6.Концепції походження української культури в працях дослідників ХУІІІ – ХХІ
Українські вчені створили ряд оригінальних концепцій культури, основною тезою
яких була ідея самоцінності національної культури і її взаємозв'язку з культурами інших
народів.
Концепція Г.С. Сковороди (1722—1794) ґрунтується на теорії трьох світів.
Перший світ — це природа, або "макрокосмос" (всесвіт), другий світ — це суспільство і
людина, або "мікрокосм", третій світ — це Біблія, або "світ символів". В історії
української науки Г.С. Сковорода вперше заклав основи розуміння культури як окремої,
специфічної сфери буття, в якій все божественне перебуває у символічних формах.
У науковому відношенні більш вираженою була культурологічна концепція
Кирило-Мефодіївського братства, яка висунула ідею звільнення слов'янських народів
від ярма гнобителів і створення федеративного "Союзу слов'янських республік" із
столицею в Києві. Ідеї братчиків про соціально-політичну перебудову суспільства
включали багато цінних думок про розвиток національної культури, що були висловлені
у працях М. Костомарова (1817—1885), П. Куліша (1819—1897), Т.Г. Шевченка (1814—
1861) та ін. Це передусім положення про державну самостійність слов'ян, вільний
розвиток національної культури і мови, про характерні риси ментальності українців,
зокрема — природний демократизм, прагнення до волі, поетичність, віротерпимість,
відкритість у спілкуванні, дружелюбність тощо. Просвітницька діяльність Кирило-
Мефодіївського братства сприяла формуванню і розвитку національної свідомості
українського народу.
У кінці XVIII ст. формується концепція романтичного народництва, відповідно
до якої провідним началом в духовній культурі виступає фольклор, який визначає
писемну культуру. Творцем культури є простолюд, селянство: панівні класи
відсуваються на другий план.
В працях І. Франка вперше зроблено філософсько-світоглядне опрацювання
цілісної концепції історії української культури від найдавніших часів
(передхристиянської Русі) й до кінця XIX ст. Вся культура розглядається в єдиному
процесі розвитку матеріальних та духовних складників і у зв'язку з соціальною
боротьбою за ідеали справедливості та рівноправності.
У працях І. Огієнка висунуто концепцію історії культури українців від
найдавніших часів. Наш народ як етно-антропологічна цілісність, стверджував він,
запосів собі просторове місце й усюди поклав свою ознаку багатої культури й яскравої
талановитості.
У праці за редакцією І. Крип'якевича "Історія української культури" (1937 р.) було
зроблено глибокий аналіз побуту, літератури, музики й театру. Здійснено ряд спроб
створити оригінальні культурницькі концепції (А. Козаченко "Українська культура, її
минувшина та сучасність", М. Марченко "Історія української культури з найдавніших
часів до середини XVII ст." та ін.)
Широко розгорнулися дослідження української культури в діаспорі.