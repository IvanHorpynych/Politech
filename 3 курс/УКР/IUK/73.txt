73.Формування концептуальних засад «новітньої» національної художньої
культури у творчості художників, літераторів, діячів театрального мистецтва
та музики у першій половині ХХ ст..
Картина художнього життя XX ст. не порівнянна ні з однією з минулих епох за
своєю різноманітністю і парадоксальністю. Виникає безліч нових жанрів - або завдяки
новим технічним можливостям (кінематограф - більше ста років тому, комп'ютерна
графіка - в наші дні), або внаслідок іншого переломлення традиційних (наприклад,
концептуальне мистецтво, коли в картинах зображення заміняють написи). Вже не
можна знайти минулої стильової єдності, відмічається як традиціоналізм, так і нестримне
новаторство.
У XIX ст. серед творчих людей сильними були прагнення своїм мистецтвом
змінити життя на краще і віра в те, що це досить швидко станеться. Ці надії зазнали
краху. Відповідно, якщо в минулу епоху майстер прагнув бути зрозумілим, донести свій
твір читачеві, глядачеві, слухачеві, то тепер все частіше виникає уявлення про
самоцінність творчої особистості, певну замкненість творчості в собі самій. У мистецтві
виникає тенденція перетворення його на елітарне (мистецтво для обраних, посвячених).
На початку XX ст. в сфері художньої творчості - в літературі, архітектурі,
живописі, музиці, театральному мистецтві - виникає безліч течій, груп, шкіл, які
прийнято позначати збірним терміном “модернізм” (модерн - новий). У цьому терміні
немає спроби вичленити яку-небудь спільну рису - очевидні різноманітність і
різноплановість майстрів. Об'єднує їх насамперед авангардизм - розрив з визнаними
нормами і традиціями, бунт проти старих форм не тільки в мистецтві, але й у житті
взагалі.
Сюрреалізм (“сюр” в перекладі з французької - понад, над) особливої популярності
набув завдяки видатному іспанцеві Сальвадору Далі (1904 -1989). Прихильники цього
напряму вважали, що раціональне збагнення дійсності не може слугувати джерелом
творчості, і проголосили основою істинного мистецтва сферу підсвідомого: інстинкти,
інтуїцію.
Передусім, на відміну від живопису, скульптури й архітектури, у літературному
процесі значимість колишніх досягнень - реалізму, психологізму, соціального аналізу -
не тільки не згасала, але ніколи не виходила на другий план.
Початок сторіччя характеризувався прогресом в галузі музичної культури.
Формується національний стиль, який об'єднує динаміку фольклорної виразності і кращі
традиції класики. У цьому напрямі розвивалася творчість М. Леонтовича, К. Стеценка,Я.
Степового, які по-новаторському осмислили творчу спадщину М. Лисенка.
У цей час значні досягнення характерні для розвитку національного театру. У 1904
році М. Лисенко започаткував у Києві музично-драматичну школу, з 1907 р. там же
функціонував український стаціонарний театр М. Садовського, у 1915 роціІ. Мар'яненко
заснував Товариство українських акторів. Театри і трупа Наддніпровської України і
Галичини ставили п'єси Лесі Українки, О. Олеся, В. Винниченка, вони прагнули освоїти
світову класику, зверталися до творів європейських авангардистських авторів.