74. Реалізм як провідний художній метод української радянської культури
першої половини 80-х років ХХ ст..
Соціалістичний реалізм – це творчий метод, що склався на
початку XX ст. як відображення процесів розвитку художньої
культури в добу соціалістичних революцій, як вираження відповідно
усвідомленої концепції світу і людини
У 1980–1985 рр. проблеми методології соціалістичного реалізму
стали об'єктом гострих дискусій. Різка критика соціалістичного
реалізму спиралася на такі аргументи: публіцистичність визначення
методу, нездатність охопити всю жанрову специфіку конкретних
видів мистецтва, перетворення соціалістичного реалізму в єдиний
творчий метод соціалістичного мистецтва збіднює, звужує творчі
пошуки митців, створює щось на зразок «вузького коридору» який
ізолює митця від всього багатства навколишньої дійсності,
соціалістичний реалізм – це система контролю над мистецтвом,
«свідоцтво про ідеологічну благонадійність» митця.
Соціалістичний реалізм став по суті соціалістичним
класицизмом з такими нормами-догмами, як уже згадувана
комуністична партійність, народність, революційна романтика,
історичний оптимізм, революційний гуманізм. Ці категорії суто
ідеологічні, позбавлені художнього змісту. Такі норми були
інструментом грубого і некомпетентного втручання у справи
літератури і мистецтва. Партійна бюрократія використовувала
соціалістичний реалізм як знаряддя знищення художніх цінностей.
Лише в умовах незалежності художня література отримала
можливість розвиватися вільно. Основним критерієм оцінки
літературного твору став естетичний, художній рівень, правдивість,
самобутність образного відтворення дійсності.