27.Слов»янська культурна доба /ранні слов»яни, епоха раннього залізного
віку, формування українського етносу, роль солярійного культу, формування
архетипів «сонце», «дорога» тощо/.
Корені слов'янської культури можна віднайти вже у бронзовому віці. Найбільше пам'яток,
що засвідчують безперервність етногенетичних процесів формування слов'ян, знаходять на
території Польщі й сусідніх із нею держав. Зародками слов'янських культур вважають Лужицьку,
Пшеворську, Зарубинецьку, Черняхівську, Празьку, Корчацьку, Луко-Райковецьку, Роменсько-
Боршевську та інші археологічні культури, значна частина яких пов'язана саме з територією
України.
Зарубинецька культура охоплювала території півдня Білорусі та півночі України. Черняхівці
(за назвою с. Черняхів на Київщині) вважаються спадкоємцями Зарубинецької культури та
ідентифікуються в історичній науці з антами. Лінгвісти стверджують, що анти в V—VII ст.
говорили мовою, близькою до розмовної мови Київської Русі, яка вже мала деякі ознаки
української. Отже, анти, успадкувавши часточку Кіммерійсько -скіфо-сарматської культури, їхні
вірування, звичаї і мову, стали тією ланкою етногенетичного ланцюга, яка поєднала їх із русами, а
потім — з українцями.
В Україні у VI—VII ст. виник один із варіантів Празької культури, що названий, за
поселенням Корчак, Корчацькою археологічною культурою, і поширений у межиріччі Тетерева і
Прип'яті.
З VIII—X ст. слов'янські племена починають заселяти лівий берег Дніпра. Це Роменсько-
Боршевська культура (назва від м. Ромни на Сумщині та Боршевського городища на Вороніжчині).
Представниками цієї культури є племена радимичів і в'ятичів, які, на думку Нестора-літописця,
мали польське походження. Ще далі на схід знаходилися землі хазарів та печенігів, які майже
ніяких пам'яток не залишили. На півночі мешканці місцеві балтійські й фінські племена, культура
яких представлена переважно довгими курганами (Псковщина, Смоленщина, Чудське озеро), які,
мабуть, належали кривичам. Племена в'ятичів поступово розселилися у басейнах Оки та Москви-
ріки і, змішуючись з місцевими племенами (переважно меря), утворили російську народність, яка,
однак, продовжувала називати себе Руссю.
Південні землі України (Причорномор'я, нижня течія Дніпра, Дністра, Південного Бугу (Богу) мали
постійний зв'язок з Середземноморським культурним світом. Наявність тут римських монет свідчить
швидше про торговельні зв'язки з Римом, аніж про романізацію населення.
У східних степах України з XI—XIII ст. жили половецькі племена. Деякі з них переходили
на службу до Руських князів.
Таким чином, в етногенезі українців брали участь ті племена, які протягом тривалого часу
проживали на спадкоємних українських землях. Кінцевим результатом процесів етногенезу
прийнято вважати виникнення народностей.
Етнічне виділення українців із маси слов'янських народів відбувалося не внаслідок розпаду
держави Київська Русь, а, навпаки, — шляхом консолідації проукраїнських племен в одній державі
зі спільною мовою та етнографічними особливостями, які почали складатися близько VII ст., і в IX
ст. уже мали виразні українські риси. Саме так етногенез слов'янських народів розглядається і в
зарубіжній славістиці, переважна більшість вчених визначає спадкоємний зв'язок українців із
людністю Київської Русі.