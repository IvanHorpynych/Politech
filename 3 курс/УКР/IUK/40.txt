40.Формування національної самосвідомості в контексті ренесансних та
реформаційних процесів загальноєвропейського змісту в ХVІ-ХVІІІ ст..
Можна проаналізувати: ідеї громадського гуманізму , як складники етико-політичної
концепції, яка поставила на перше місце принцип спільного блага і з огляду на нього
оцінювала будь-яку доброчесніть , людську діяльність , здобуту
людиною славу і навіть отримані нею знання й освіту. В її межах
осмислювалися ідеї справедливості , свободи , патріотизму , формувалися
республіканські ідеали та етнічна , конфесійна, а загалом і національна
самосвідомість. Ідеї громадянського гуманізму наявні у філософсько-етичних
концепціях ідеологів братського руху (Ю.Рогатинець , К.Транквіліон-Ставровецький ,
Л.Зизаній ; у творах таких авторів , як С.Оріховський , С.Пекалід , С.Кленович ,
І.Домбровський , Й.Верещин-ський , Ш.Шимонович та ін.).
Найбільшою заслугою українських гуманістів є прагнення ідейно згуртувати
український народ у націю, цю стійку історичну спільність людей, що визначається
соціальними зв’язками , характеризується специфічними етнічними рисами ,
зумовленими особливостями економічного і культурного розвитку , спільністю
території , мови , побуту , релігії, традицій і звичаїв. Головні ознаки національної
приналежності, на думку англійського вченого Е.Д.Сміта, такі: 1/ історична
територія, або рідний край; 2/ спільні міти та історична пам΄ять; 3/ спільна масова
громадська культура; 4/ єдині юридичні права та обов΄язки для всіх; 5/ спільна
економіка з можливістю пересуватися у межах національної території.
Виходячи з цього, українці мали всі передумови оформитися в націю і вони в
ХVІІ ст. нею стали. При цьому еволюція від етнічної самосвідомості до
самосвідомості національної відбувалася в Україні не тільки серед окремих
суспільних станів і конфесій, але і в переконаннях окремих особистостей, імена яких
ми вже називали. Високу національну самосвідомість цих авторів засвідчують часом
не тільки зміст, але й самі назви їхніх творів: “Роксоланія” Кленовича, “Дума
українна” Чагровського, “Дніпрові камени” Домбровського тощо. Що ж до змісту, то
їхні автори вважають українців державним народом і доводять це розлогими
екскурсами в історію.
Усе це розвивалося у руслі західноєвропейської гуманістичної думки,
набуваючи щоправда відповідних модифікацій на українському грунті. Це виявилося
зокрема у наданні переваги ідеї “спільного блага” над утвердженням індивідуальних
свобод, хоча й обгрунтування останніх посідало чільне місце у їхній творчості. Твори
українських ренесансних гуманістів та полемістів, незалежно від конфесійної
приналежності, послужили згуртуванню українського народу у вирішальний період
його національного становлення: вони сприяли ідеологічній підготовці майбутньої
національно-визвольної війни під проводом Б.Хмельницького.