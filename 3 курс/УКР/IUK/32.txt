32.Характерні ознаки та особливості феномену культури Київської Русі.
Феномен культури Київської Русі мав такі характерні ознаки та
особливості:
1. Домінуючий вплив християнської релігії на розвиток
матеріальної та духовної культури. Церква стала своєрідним центром, у
якому органічно синтезувалися витвори майстрів різних культурних сфер
— архітектури, живопису, музики, скульптури, літератури. Так само, як
православна релігія була поставлена на службу державі, культура мала
служити церкві, свідченням чого є абсолютне домінування в мистецтві
біблійних сюжетів, у літературі — релігійної проблематики, в архітектурі
— культових споруд. У княжу добу саме церква стає одним із
найдоступніших місць задоволення естетичних потреб народу.
2. Запозичення та творче переосмислення візантійських традицій,
знань і канонів. Християнство, надавши імпульсу державотворчим та
культурним процесам на Русі, сприяло поширенню візантійського впливу
в різних сферах суспільного життя і в культурі зокрема, що було
особливо відчутно на початку християнізації. Іконопис, наслідуючи
візантійські зразки, відрізняється абстрактністю і статичністю. В
архітектурі набуває поширення візантійський стиль зодчества,
запозичується техніка цегляної та кам´яної кладки, переймається досвід
створення фресок і мозаїк.
3. Існування на Русі дохристиянського культурного середовища —
підґрунтя для створення місцевої самобутньої культури. Роль
візантійського впливу на розвиток культури Русі була значною, але не
вирішальною, оскільки все візантійське в процесі «ослов´янений» творчо
переосмислювалося, якісно видозмінювалося під впливом місцевих
традицій.
4. Форсоване піднесення культури, поява нових культурних явищ.
Виникнення і становлення Давньоруської держави сприяло помітному
культурному поступу східних слов´ян, збагаченню новими здобутками.
Існування власної писемності та освіти — основна ознака цивілізованості
народу.