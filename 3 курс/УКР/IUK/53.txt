53.Культуротворчі, соціально-економічні та геополітичні основи національно
го самовизначення української культури ХІХ ст.
На зміну дворянству прийшла нова суспільна група - демократична інтелігенція, яка походила з
міщанства, а також з дрібної шляхти, козацтва та селянства. У той час на українських землях почали
діяти перші університети - у Харкові (1805 р.) та Києві (1834 p.), ліцеї - в Одесі та Ніжині, гімназії - у
Полтаві, Харкові, Одесі та ін., що розширило можливості здобути середню та вищу освіту для дітей
привілейованих класів і станів. Освіта мала вирішальне значення для піднесення культури в Україні.
З формуванням капіталістичних відносин, і насамперед з розвитком промисловості, торгівлі та
міст, зростала потреба в освічених, кваліфікованих працівниках, а отже, дедалі більше ставало
навчальних закладів та учнів у них. Згідно з Попередніми правилами народної освіти в 1803 р.
упроваджувалися чотири типи шкіл: парафіяльні, повітові, губернські (гімназії) та університети. У
сільських парафіяльних школах навчання тривало 4-6 місяців, у міських - до одного року. Дітей навчали
читати, писати, основ релігії, виконувати елементарні арифметичні дії. У гімназіях навчалися
переважно діти дворян і чиновників, навчання тривало сім років. Крім державних в окремих селах
України діяли й дяківські школи, що утримувались на кошти батьків. Дяки навчали дітей переважно
українською мовою: читати буквар, часослов і псалтир, а також церковних співів. Існували й приватні
пансіонати, що працювали за програмою середніх навчальних закладів. Доньки дворян здобували освіту
й виховувалися
в інститутах шляхетних дівчат, що були засновані у Харкові (1812 p.), Полтаві (1817 p.), Одесі (1839 p.), Керчі
(1836 р.) та Києві (1838 p.). Проміжною ланкою між гімназіями й університетами стали ліцеї, яких
в Україні відкрили три: в Одесі (1817 p.), Кременці (1819 р.) та Ніжині (1832 p.).
У першій половині XIX ст. в Україні вийшли друком важливі праці з різних галузей знань. У 40-
х роках у Києві почала працювати Тимчасова комісія для розбору стародавніх актів. У Комісії
збирались, вивчались і друкувались документи про історичне минуле України. Тут працював Т.
Шевченко. У цей період були надруковані твори відомого російського та українського історика М.
Костомарова “Богдан Хмельницький” і “Бунт Стеньки Разіна”, тритомне “Статистическое описание
Киевской губернии”, яке підготував Д. Шуравський. В українській історіографії кінця XVIII - початку
XIX ст. особливе місце належить “Історії Русів”, яку в 1846 р. опублікував О. Бодянський. Значний
внесок у розвиток національної історичної думки зробив М. Максимович, перший ректор Київського
університету. Він виступив проти норманської теорії походження Русі, став першим істориком
Коліївщини - великого народного повстання, що відбулось на Правобережжі в 1768 р.
Російський царизм, Габсбурзька монархія, німецький, польський та угорський феодалізм ігнорували
українську мову, не дозволяли користуватися нею ні у школах, ні в державних установах.
Українська інтелігенція, письменники, громадські та культурні діячі обстоювали право
українського народу на власну національну мову, опікувалися її розвитком і вивченням. Так, у 20-30-х
роках XIX ст. у Львівському університеті виконувались дослідження в царині краєзнавства і
гуманітарних наук. І. Могильницький написав першу в Галичині граматику українською мовою. Тоді ж
у Львові було відкрито кафедру української мови та літератури. Вирішальну роль у становленні
української національної мови відіграли твори основоположників нової української літератури.
Зачинатель І. Котляревський (1769-1838). На новий щабель піднесли українське красне письменство
також твори Г. Квітки-Основ’яненка, П. Гулака-Артемовського і особливо Т. Шевченка.
Можна зробити висновок, що укр. культура ХІХ – початку ХХ ст.. розвивалась в складних
умовах: 1. У двої імперіях український народ зазнавав тяжкого соціального і національного гноблення
(Валуєвський циркуляр і Емський указ). 2 У ХІХ ст. виникла мережа освітніх закладів – університетів,
ліцеїв, гімназій, що стали осередками науки і культури. 3.В цей період національно свідома інтелігенція
виходить на авансцену політичних і культурних змін в Україні. 4.Саме наприкінці XVIII – початку ХІХ
ст. стає можливим розквіт нових ідей і зростання на їх основі національної свідомості українського
народу. Із посиленням інтересу до мови, історичного минулого, народного побуту, звичаїв, традицій
починається процес творення національної свідомості. Перші дослідження української історії,
фольклору, мови і літератури були першим пробудженням сучасної української свідомості.