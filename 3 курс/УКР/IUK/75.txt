75.Значення кіномистецтва О.Довженка, С.Параджанова у розвитку
української культури.
«Звенигора» була сенсацією 1928 року, але водночас це був початок особистої
трагедії Довженка — за цю стрічку, та згодом за фільм «Земля» його будуть постійно
звинувачувати у буржуазному націоналізмі. Фільм демонструватиметься у Москві, два
громадські перегляди у Парижі закінчаться овацією, він обійде екрани Голландії,
Бельгії, Аргентини, Мексики, Канади, Англії, США, Греції. Наступним фільмом
Довженка став «Арсенал» — фільм-поступка перед владою, як вважає більшість
кінознавців.
У 1935 р. Довженка нагороджують орденом Леніна,а восени того ж року на
екранах з'явився «оптимістичний» «Аероград». У 1939р. вийшов на екрани «Щорс»
(поставлений на Київській кіностудії).
Протягом 1941—г 1945 pp. О. Довженко створив низку новел: «Ніч перед боєм»,
«Мати», «Стій, смерть, зупинись», «Хата», «Тризна» та інші. Епосом війни називають
кіноповість «Україна в огні» (1943). Цей твір був Сталіним заборонений, а Довженку
не було дозволено повертатись в Україну.
За «ідеологічно правильний» фільм «Мічурін» митець у 1949 р. одержав
Державну премію, яка означала офіційну його реабілітацію після «України в огні».
На всесвітній виставці в Брюсселі в 1958р. 117 відомих кінознавців і кінокритиків
із 20 країн, добираючи 12 найкращих фільмів усіх часів і народів, назвали і «Землю» О.
Довженка...
За своє творче життя О. Довженко поставив 14 ігрових і документальних фільмів,
написав 15 літературних сценаріїв і кіноповістей, дві п'єси, автобіографічну повість,
понад 20 оповідань і новел, ряд публіцистичних статей і теоретичних праць,
присвячених питанням кіномистецтва. Його кінопоеми «Звенигора» (1928) та «Арсенал»
(1929), кіноповість «Земля» (1930) були визнані світовою кінокритикою шедеврами
світового кінематографа, а Довженко — першим поетом кіно. Низку кіноповістей О.
Довженка було екранізовано після його смерті: «Повість полум'яних літ» (1944, 1961),
«Поема про море» (1956, 1958), «Зачарована Десна» (1956, 1957).
Стилістика, створена Довженком, поклала початок напряму, який визначають як
«український поетичний кінематограф».
Параджанов Сергій — визначний вірменський і український кінорежисер,
народний артист УРСР (з 1990), лауреат Державної премії України ім. Т.Шевченка
(посмертно).
З Україною пов'язана значна частина творчої біографії Сергія Параджанова. В
Україні створив фільми «Наталія Ужвій», «Золоті руки», «Думка» (всі — 1957),
«Перший хлопець» (1958), «Українська рапсодія» (1961) «Квітка на камені» (1962, у
співавторстві з А. Слісаренком).
Міжнародне визнання після екранізації в 1964 повісті М. Коцюбинського «Тіні
забутих предків». Фільм був удостоєний призу на Всесоюзному кінофестивалі в Києві
(1966). Та все ж на Заході (там фільм демонструвався під назвою «Вогняні коні»)
інтерес до нього був значно більшим. Фільм отримав 39 міжнародних нагород, 28 призів
на кінофестивалях (із них — 24 гран-прі) у двадцять одній країні.