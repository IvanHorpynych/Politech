1.Поняття «культура»: сутність, функції, структура.
Культура (лат. culture — «обробіток», «обробляти») — сукупність матеріальних та
духовних цінностей, створених людством протягом його історії.
Сутність — це те, що явище або предмет є саме по собі, на відміну від його
мінливих станів або інших явищ та предметів. Існує релігійний та світський підхід до
пояснення суті культури. Сутність кожної конкретної культури розкривається в її явищах
(артефактах). Сутністю культури як фундаментальної категорії є результати людської
діяльності та сама діяльність. Культура - це духовне виробництво.
Функції виражають значення культури в житті людини і суспільства. Розглядають
як функції культури в цілому по відношенню до суспільства, так і окремих її елементів
до системи культури. Пізнавальна функція культури фіксує досягнення людства в
кожну суспільно-історичну епоху; інформативна функція виконує передачу,
трансляцію нагромадженого соціального досвіду — обмін духовними цінностями між
народами; комунікативна функція полягає в передаванні історичного досвіду поколінь
через механізм культурної спадкоємності та формуванні на цій підставі різноманітних
способів і типів спілкування між людьми; регулятивна функція реалізується з
допомогою певних норм, засвоєння яких необхідне кожному для успішної адаптації в
суспільстві; аксіологічна функція полягає у формуванні у людини певних ціннісних
орієнтирів, моральних установок, культурних смаків людини; світоглядна функція
культури виявляється в тому, що вона синтезує в цілісну і завершену форму систему
чинників духовного світу особи — пізнавальних, емоційно-чуттєвих, оцінних, вольових;
виховна функція виражається в тому, що культура не лише пристосовує людину до
природного та соціального середовища, сприяє її соціалізації, але й виступає ще й
фактором саморозвитку людства.
Багатоплановість культури обумовлює складність її структури. Структура
культури:
- за формами культуротворчої діяльності культура буває:
o матеріальна (перетворення матерії та енергії відповідно до потреб
людини)
o духовна (духовна діяльність);
- за спрямованістю:
o масова (орієнтована на широкий загал культуру індустріального
суспільства)
o елітарна (культура освічених професіоналів)
o народна;
- за приналежністю — світова (синтез надбань різних народів, сукупність
світових культур) та національна
- за проявами — побутова, технічна та художна.