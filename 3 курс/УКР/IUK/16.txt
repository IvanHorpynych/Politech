16.Первісна культура – археологічні пам’ятки культурних шарів в
українському просторі.
Радомишльська стоянка — пізньопалеолітична стоянка в околицях м. Радомишля
Житомирської області, свідчить про раннє заселення людьми багнистого регіону Київсько-
Житомирського Полісся. Її відносять до ранньої доби пізнього палеоліту. На місці
археологічних розкопок було виявлено та досліджено кілька стоянок. На одній із них знайдені
залишки п'яти жител наметоподібних конічних споруд, розташованих півколом і побудованих з
великих кісток мамута, та окремо сховище великих кісток мамута. Знайдено багато знарядь
праці високої форми, а також великих пластин. Однак знайшли і багато різців і пластинок із
притупленим краєм, що свідчить про постійне вживання цих знарядь в повсякденному житті
первісної людини. Радомишльська стоянка досліджена протягом 1956—1965 років видатним
українським вченим-археологом Іваном Гавриловичем Шовкоплясом (1921 —1997).
Куличівка — археологічна стоянка періоду пізнього палеоліту. Розташована в північно-
західній частині м. Кременець (Тернопільської обл., Волинь). У 1968—1989 роках відкрита
експедицією під керівництвом В. П. Савича. Тут було знайдено у різних культурних шарах
понад півмільйона крем'яних решток, кістки плейстоценових тварин, залишки вогнищ і жител,
які дають уявлення про поселення бронзової доби, доби ранньої залізної доби та пізнього
палеоліту. Пам'ятка має п'ять культурних шарів — три шари верхнього палеоліту й два шари
залізної доби. Геологічний вік всіх залишків верхнього палеоліту одностайно визначається
фахівцями як паудорфський (дубновський). За кількістю знахідок вона займає перше місце не
лише в Україні, але й у Східній Європі. Тут розкопано понад 500 тис. оброблених кременів. На
глибині 2,5 м було виявлено залишки трьох наземних жител, п'яти вогнищ, а також місця, де
обробляли камінь. Археологи знайшли велику кількість знарядь праці — скребла, різці, скобелі,
проколки, стаместкоподібні та сокироподібні вироби. Із кісток тварин люди, які жили тут в
давнину, робили руків'я до крем'яних знарядь, проколки, підвіски та орнаментовані предмети.
Кирилівська стоянка - археологічна стоянка старо-камяної культури. Древнє поселення
на Подолі в Києві неподалік Кирилівської церкви. Є початком постійного поселення на Подолі.
Відкрита і досліджена у 1893 році археологом Вікентієм Хвойкою. Спочивала в 20-метровій
глибині глини й простяглася на 1000 кв. метрів ушир. Знайдено рештки понад 60 мамонтів,
безліч обпалених кісток та багато вугілля й попелу. Поміж кістками мамутів були тут кістки
носорогів, зуби печерного ведмедя та лева. Поміж камяних знаряддь знайдено кремяні ножі та
скребачки, при чому найцінніші для духової культури того часу були тут мамутові ікла (сікачі)
покриті карбованим орнаментом.
Кииїк-Коба — двошарове середньопалеолітичне поселення в гроті на річці Зуя в
Білогірському районі Криму. Киїк-Коба є найдавнішою пам'яткою неандертальського
поселення на території України. Пам'ятку відкрив і досліджував Гліб Бонч-Осмоловський в
1924–1926. У нижньому культурному шарі знайдені невеликі крем'яні знаряддя, кістки тварин
— гігантського й шляхетного оленя, сайги, диких коней, осла й інших. Виявлені також залишки
стінки, спорудженої в мустьєрський час для захисту мешканців грота від холодних вітрів.
Збереглися сліди древніх вогнищ: у нижньому шарі виявлений одне вогнище, у верхньому —
три очажка. Усюди в границях житлової площі зустрічаються розколотий кремінь, знаряддя,
кістки тварин. Мешканці обох шарів Киїк-Коби полювали на велетенського та благородного
оленів, коня, віслюка тощо, виготовляли кременеві знаряддя — гостроконечники, скребла,
ножі.
Кукрецькі стоянки відомі від Гірського Криму на півдні до Київського Полісся на
півночі, від гирла Дунаю на заході до Приазов'я на сході. Найвідоміші стоянки — Кукрек,
Вишенне І, Балін-Кош, Кам'яна Могила, Абузова Балка, Ігрень VIII, Добрянка, Велика
Андрусівка, Лазарівка та ін. Культура датується від початку мезоліту до раннього неоліту —
VIII—V тис. років до н. е. Кукрецьке населення Гірського Криму полювало на лісових
копитних, степового Надчорномор'я — на лісостепових тварин, Надпоріжжя — на турів,
благородних оленів, кабанів прирічкових лісів, ловило рибу.