58.Феномен творчості Миколи Гоголя як приклад містичного реалізму.
Цикл повістей “Миргород” (1835) свідчив, зокрема, попри фантастичність подій і
ситуацій як містичних (у “Вії”), так і умовних (”Портрет”, “Ніс”), про перехід творчості і
самого Гоголя, та й російської літератури загалом до реалізму. Хоча здебільшого реалізм
Гоголя є закодованим реалізмом, проявляючись в авторських утопіях чи антиутопіях. Сама
повість “Вій” більше тяжіє до “Вечорів на хуторі біля Диканьки” своїми фантазіями та
містицизмом, однак і похмурості, і суму, і печалі тут значно більше, оскільки
висловлюється біль за осквернення віри, православних святинь, та й сам герой бурсак Хома
Брут гине внаслідок спокуси, що залишається від праотців, невтримної допитливості.
Утопічною виглядає і сімейна ідилія Афанасія Івановича та Пульхерії Іванівни зі
“Старосвітських поміщиків”, де змальовано дивом збережений куточок “земного раю”,
уособленого в любові і духовній єдності двох добрих стареньких, однак оте збережене
старосвітське добро з його сакральністю є винятковим і досить крихким, власне ефемерним
у жорстокості життєвих реалій. Ідилічність невибагливої простоти і скромних запитів, на
жаль, поступатиметься користолюбству і марнославству банальної більшості: гріховний світ
поглинає старосвітський рай. Така думка тривожить православного письменника мислителя.
Релігійною філософічністю відзначається і “одне з найбільших творінь Гоголя”
(В.Бєлінський) - повість “Шинель” (1842), що відкривала в літературі тему “маленької
людини”. Намагаючись викликати жаль до знедоленого соціальною облаштованістю
дрібного чиновника, що бореться за виживання у деспотичному жорстокому столичному
існуванні, Гоголь разом з тим окреслює дрібноту і нікчемність свого героя, захопленого
безглуздою пристрастю, яка відтіняє образ Божий в людині, такі необхідні для спасіння
душі риси, як любов, ігнорування земних, обивательських прагнень - благ сумнівних і
скороминущих. Тому, власне, письменник співчуває не стільки жертві соціального гніту,
скільки Божому творінню, яке не здатне у своїй духовній обмеженості усвідомити сенс
свого земного існування, будучи зацикленим на суто матеріальних потребах.
Духовноетичні проблеми є магістральними у відомій повіст іпритчі “Как поссорился
Йван Иванович с Йваном Никифоровичем”, де в іронічно-гіперболічній формі автор
розкриває приховану за нарочитою добропорядністю пошлість, нікчемність,
пустопорожність запитів і мрій обивателів, котрі вважаються стовпами суспільства.
Оригінальна зав’язка сюжету, предметом якої стає рушниця (”благородная вещь”), іронічна
форма оповіді з замилуванням двома мужами - честю і гордістю всього Миргорода, показна
жалісливість Івана Івановича, ведмежа непоштивість і непоступливість Івана
Никифоровича, портретні гіперболічні контрасти, патетика й ліризм, поєднання гіркої іронії
із сарказмом і добродушною усмішкою в оцінці сутяжництва колишніх приятелів - далеко
не всі художні інгредієнти, підпорядковані афористичній ідеї твору: “Скучно на атом свете,
горпода!” У статті “О русской повести и повестях г. Гоголя” знаменитий різкістю і
безкомпромісністю, у чомусь справедливий і разом з тим нетерпимий в революційності В.
Бєлінський відзначить силу художньої правди (закодованої в метафорах реалізму) повістей
Гоголя, що ввійшли в
книгу “Миргород”: “Он не льстит жизни, но и не клевещет на нее; он рад виставить наружу все,
что и єсть в ней прекрасного человеческого, и в то же время не скрывает и ее безобразия. В том
и в другом случае он верен жизни до последней степени”.