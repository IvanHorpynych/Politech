56.Іван Котляревський – засновник класичної традиції в українській
літературі.
Котляревський — фундатор нової української літератури, бо є першим її класиком,
зачинателем. Його твори — історичний злам у розвитку української літератури, початок
нового її етапу.
Котляревський увів нові жанри: епічну травестійно-бурлескну комедiю, комічну
оперу, водевіль.
Літературний доробок І.П.Котляревського складається з поем “Енеїда”, “Пісні на Новий
1805 год князю Куракіну”, а також п'єс “Наталка Полтавка” та “Москаль-чарівник” і перекладу
російською мовою “Оди Сафо” - твору давньогрецької поетеси Сапфо.
Він перший серед українських письменників дошевченківського періоду звернувся до животворних
джерел народної мови, зробив її літературною, удосконалив техніку вірша і п’єси, використав
багатющі скарби фольклору та етнографії свого народу.
Його твори сповнені непідробного гумору, високої, поетичної, щирої любові до
народу.
Справдi епохальним явищем в історії української культури, визначною подією в
духовному житті народу став вихід у світ “Енеїди” (вперше в Петербурзi у 1798му роцi).
З'явилася книга, що ставила ряд важливих суспільних та естетичних проблем. В основу її
І.П.Котляревський поклав сюжет класичної поеми “Енеїда” римського поета Вергілія,
написавши цілком самобутній, оригінальний твір.
«Енеїду» називають першим твором нової української літератури. У нiй відчутні
впливи філософії Сковороди, бурлескної літератури, інтермедій, вертепної та шкільної
драми, поетичної традиції (зокрема, творів Некрашевича), а найбільше — впливи самого
життя, народних звичаїв та традицій, народного характеру. Це - справжня енциклопедія
життя українського народу.
“Енеїда” сильна наявним у ній прогресивним просвітительським ідеалом. Крок за
кроком розкриває нам письменник образ простого народу, стверджує його велику духовну
силу, яка творить майбутнє. Як поет-гуманіст, поет-просвітитель, він співчуває
закріпаченому селянству, засуджує негативні явища жорстокої феодально-кріпосницької
дійсності, оспівує патріотичні почуття трудящих.
“Енеїда” одразу ж дістала визнання прогресивної громадськості Росіі, завоювала велику
популярність у демократичного читача.
Ще за життя І.П.Котляревського з'являється ряд наслідувань і переспівів його
“Енеїдн” як на Україні, так і в літературних кодах братніх слов'янських народів. Окремі
фрагменти, переспіви та переробки з поеми І.П.Котляревського почали жити в народі,
відіграючи роль важливого культурного чинника.
Т. Шевченко назвав І. Котляревського «батьком», бо він був талановитим його попередником,
родоначальником революційно-демократичного напрямку в українській літературі.
П'єси Котляревського привабливі та безсмертні своїм правдивим відтворенням народних
картин селянського життя в Україні на початку XIX ст.
Значення Котляревського як зачинателя української літератури винятково важливе: своїм
поетичним словом, утвердженням засад демократичної естетики він відкривав, новий
напрям у розвитку національної культури, спрямований на дедалі глибше проникнення в
життя народу, на осмислення його історичної долі.