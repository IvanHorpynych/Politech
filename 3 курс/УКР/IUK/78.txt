78.Українська культура в контексті процесів глобалізації.
Глобалізація — це процес всесвітньої економічної, політичної та культурної
інтеграції та уніфікації. З iншого боку, це комплекс геополiтичних,
геоекономiчних, геокультурних явищ, який здiйснює потужний вплив на всi
сторони сучасного суспiльства.
В Україні дослідженню проблеми національної культури в контексті
глобалізаційних процесів присвячені праці В. Андрущенка, В. Табачковського, Є.
Головахи, П. Каноненка, С. Рядова, М. Шульги та ін.
Головним завданням національної політики в Україні є збереження
культурного надбання, захист української культури та української мови, розробка
пропозицій про стратегічні напрями розвитку національної культури та
стимулювання культурного процесу.
Глобалізація має низку негативних тенденцій: втрачаються здобутки
національних культур, внутрішній світ людини не ускладнюється, а, навпаки,
спрощується, спостерігається тенденція до уніфікації людських цінностей, що
врешті-решт заважає розвиткові людської особистості. Глобалізаційні процеси не
сприяють формуванню особистісної першості індивідуального й суспільного
буття, а ведуть до остаточної перемоги безособистісного начала над особистісним.
Серед соціокультурних цінностей переважають споживацькі, егоїстичні орієнтації.
За останні роки більшість молодих людей починають переналаштовуватися на
матеріальні цінності, їх досить сильно приваблюють гроші, легкі заробітки, бізнес.
Псевдоцінності, що охоплюють молодь, заважають їхньому культурному,
духовному й матеріальному розвиткові.
Усе більшого значення набувають здатності до розуміння чужої культури і
точок зору, критичний аналіз власних дій, визнання чужої культурної самобутності
і чужої істини, уміння включити їх у свою позицію і визнання правомірності
існування багатьох істин, уміння будувати діалогічні відносини й іти на
компроміс. Новий тип соціальної дії усе більше має потребу в культурних
складових і повинен підкорятися логіці культурної комунікації.