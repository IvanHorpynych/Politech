44.Діяльність київського митрополита Петра Могили.
Петро Семенович Могила народився 21 грудня 1596 року. Він був сином
молдавського господаря Симона. Після смерті батька в 1607 році разом з матір’ю
та братами залишили Молдавію, шукаючи притулку в Польщі, де після завершення
своєї освіти залишився Петро. В 1621 році брав участь у боях під Хотином.
Протягом 1622-27 Петро Могила перебував на послуху в одному із скитів Києво-
Печерської Лаври. У 1625 році він прийняв чернечий постриг у Києво-
Печерському монастирі. Після смерті 21 березня 1627 року архімандрита
Печерської лаври Захарія Копистенського, на цю посаду було посвячено Петра
Могилу. В такому віці (30 років) обрання на таку високу церковну посаду
здійснювалося чи не вперше.
Восени 1631 року на території Києво-Печерської лаври він відкрив першу
школу. Викладання у Лаврській школі велося латинською та польською мовами, і
створювалася вона за зразком провідних шкіл того часу — єзуїтських колеґій.
Всього в ній навчалося понад сто учнів. Лаврську школу, об'єднану в 1632 році з
братською, згодом було перетворено на Києво-Могилянську колегію. На
утримання колеґії і монастиря Могила записав дві лаврські волості і подарував
власне село Позняківку, крім того, надавав грошову допомогу як колеґії, так і
вчителям та учням. В 1634 році була відкрита філія колеґії у Вінниці, а 1636 року
Могилою була заснована колеґія в Кременці.
12 березня 1633 року Петра Могилу було затверджено митрополитом. Новий
митрополит висунув перед пастирями суворі, але справедливі вимоги. Стосувалися
вони передовсім обов'язкової загальної і богословської освіти, ретельного
дотримання канонічних правил. У своїх грамотах і посланнях Петро Могила щораз
концентрував увагу священнослужителів на необхідність своїм життям і
діяльністю служити прикладом для мирян, виконуючи заповіді Божі, невтомно
піклуватися про паству, сумлінно оберігаючи своє достоїнство від найменших
проступків. Релігійні суперечки і контроверсії 17 століття вимагали чіткого і
сучасного викладу основ православної віри. З цією метою було затверджено нове
видання «Требника» (1646). До церковної історії він увійшов як «Требник Петра
Могили». У Требнику були викладені не лише молитви і обряди, до нього були
додані пояснення й настанови, як у тому чи іншому випадку слід себе вести та
чинити, а також догматичні й обрядові пояснення літургії. Під керівництвом Петра
Могили було здійснено перегляд та видання інших богослужбових книг. Одна з
найвідоміших — це «Служебник» (1629, 1639). Під керівництвом Могили було
складено перший православний Катехізис.
Помер Петро Могила 1 (11 січня) 1647 року, коли йому виповнилося лише
п'ятдесят. У 1996 році Петро Могила був першим, кого канонізували у святі
Українські Православні Церкви усіх конфесій.