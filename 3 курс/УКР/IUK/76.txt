76.Розвиток української науки і освіти ХХ ст.. Досягнення українських вчених
– В.Вернадського, Л.Чижевського, І.Сікорського, С.Корольова.
Освіта. Важливим чинником пожвавлення культурного життя став розвиток освіти. У зв'язку з
подальшим зростанням потреби в письменних людях і спеціалістах, під впливом революційного руху в
Наддніпрянщині мережа початкових шкіл та середніх навчальних закладів, а також учнів у них збільшувалися.
Так, протягом 1897-1911 рр. кількість початкових шкіл зросла з 13 570до 18 719. У 1914-1915 рр. в Україні було
26 тис. загальноосвітніх шкіл і понад 60 професійно-технічних училищ, у яких навчалося відповідно 12,5 тис. та
5 тис. осіб. Однак все це далеко не задовольняло потреб населення в освіті: близько 70% його не вміло читати і
писати, обсяг і рівень знань набагато відставали від вимог часу, царизм так і не дав дозволу на запровадження
навчання у школах рідною мовою.
Кількість студентів в університетах на початку XX ст. зросла в середньому більш як у два рази. Усього
в 1908-1910 рр. в університетах України навчалося близько 12,7 тис. чоловік. Однак уряд обмежив доступ в
університети для вихідців з "нижчих" станів, для робітників і селян він залишався практично закритим, на всій
території України не було жодного вузу з українською мовою викладання.
Доступною для небагатьох залишалася вища школа на західноукраїнських землях. Так, у 1911-1912
навчальному році у Львівському університеті було 5 271 студентів, частка українців серед яких становила 21%.
У Львові значного розмаху набув рух за відкриття окремого українського університету. На знак протесту проти
гальмування цієї справи 600 українських студентів Львівського університету у 1901 р. організовано залишили
навчання.
Наука. Початок XX ст. позначений подальшим розвитком науки в Україні. Багатогранну діяльність
проводили наукові товариства. Розгортає свою діяльність Наукове товариство імені Т.Шевченка у Львові
(НТШ), яке фактично перетворилося в академію наук. Очолюване М.Грушевським, НТШ згуртувало навколо
себе найбільш відомих науковців України - А.Кримського, Б.Грінченка, В.Гнатюка, І.Франка, К.Студинського та
інших. їхні праці друкувалися у "Записках Наукового товариства імені Шевченка", "Збірнику математично-
природничої і лікарської секції", "Етнографічному збірник" та інших виданнях товариства. У 1907 р. за
ініціативою М.Грушевського на зразок НТШ створено Українське наукове товариство у Києві, яке видавало свої
наукові записки та збірники, популярні видання.
Не тільки вітчизняну, а й світову науку збагатили талановиті вчені, які працювали в Україні. Великий
внесок у розвиток математики зробили професори академіки В.Стеклов, Д Синцов, С.Бернштейн - засновник
Київської алгебраїчної школи, яка досліджувала найважливіший розділ алгебри - теорію груп. Для розвитку
фізики і радіофізики багато зробив професор Харківського університету Д. Рожанський - основоположник
Харківської школи радіофізики. Розробкою проблем молекулярної фізики і термодинаміки у Львівському
університеті займався М.Смолуховський, який своїми працями створив основу для молекулярно-кінетичного
обґрунтування другого принципу термодинаміки. Вагомих результатів у фізичній хімії досягнув професор
Харківського університету І.Осипов, в органічній хімії - професор Київського університету С.Реформатський.
У Львівському університеті питання загальної і фармацевтичної хімії вивчав засновник наукової школи хіміків
у Львові Б. Радзішевський, дослідження з фізичної хімії тут проводили С.Толочко, В.Кемула. На поч. XX ст.
Україна посіла провідне місце в Російській імперії у розвитку повітроплавання. У 1908 р. в Одесі було
створено перший в Росії аероклуб, його члени С.Уточкін і С.Єфремов у 1910 р. здійснили перші в Росії
польоти на літаку. Військовий льотчик П.Нестеров - член Київського товариства повітроплавання - 27 серпня
1913 р. над Сиреньким аеродромом у Києві вперше продемонстрував "мертву петлю".
Вернадський Володимир Іванович — український філософ, природознавець, мислитель, засновник
геохімії, біогеохімії та радіогеології, космізму.Академік Петербурзької АН (з 1912), професор
Московського університету. Один із засновників Української Академії наук; став дійсним членом
Української АН та її першим президентом (з 1919). Засновник першої наукової бібліотеки в Україні (нині
названої його ім'ям).
Дмитро Іванович Чижевський — учений-енциклопедист, культуролог, філософ, літературознавець,
релігієзнавець, лінгвіст,славіст, дослідник української і слов'янської літератур, історії культури,
філософії, релігійної думки й слов'янської духовності.
Ігор Сікорський — Народився в Києві. 1908–1912 — навчаючись у Київському політехнічному
інституті, спроектував і побудував кілька гелікоптерів, літаків-біпланів. 1908–1912 — побудував у Києві 6
моделей літаків та гелікоптер. 1911 — на своєму літаку С-5 здав іспит на звання пілота. Встановив 4
всеросійських рекорди, здійснював показові польоти, катав пасажирів. 29 грудня 1911 р. на літаку власної
конструкції С-6 встановив світовий рекорд швидкості польоту з двома пасажирами — 111 км/год. На
Московській повітроплавальній виставці був нагороджений Великою золотою медаллю, а Російське технічне
товариство нагородило його медаллю «За корисну працю у повітроплаванні та за самостійну розробку
аероплана своєї системи, яка дала чудові результати».
Корольов (Королів) Сергій Павлович — український вчений в СРСР у галузі ракетобудування та
космонавтики, конструктор. Академік АН СРСР (з 1958).