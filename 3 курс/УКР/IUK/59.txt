59.Імпресіонізм та символізм – інноваційні тенденції української культури ХІХ
ст.. /творчість Лесі Українки, М.Коцюбинського/.
Символізм у творчості Лесі Українки – це „заземлений романтизм”, романтизм, який
позбувся зайвого флеру і наївного мрійництва. Разом з цим, символізм Лесі Українки – це
пристрасне бажання здобути те, чого ще нема. Особливо це помітно у драматичних творах.
Як зазначав О.Білецький, драми Лесі Українки – це „драми ідей”, у яких на першому плані
стоїть бажання перебудови дійсності. Лесин символізм – це її ідеалізм, який перебудовує не
світ, але власну душу.
Структура естетичної спадщини Лесі Українки охоплює майже усі категорії естетики:
гармонію і міру, прекрасне і потворне, піднесене і низьке, героїчне і іронічне, комічне і
трагічне, які набувають національного забарвлення. Фольклор, елементи декоративно –
ужиткового мистецтва, художнє конструювання на тлі естетичних оцінок, суджень, смаків,
ідеалів формують творчу лабораторію поетеси. Поетика художнього образу, художня
форма, її естетичні погляди і теорії рясно відображені в усіх її творах. Діапазон цих творів
коливається від дрібненького вірша до історичної драми та науково – публіцистичної статті.
Художня правда тут поєднується з умовністю, ідеалізація – із типізацією, а творча уява – із
свідомим і підсвідомим. Свобода і детермінізм у творчості мислительки поєднують
національне і загальнолюдське, елітарне і масове, зміст і форму. Усе це розмаїття
сформувало неповторний та індивідуальний стиль, манеру написання, естетику та
філософію Лесі Українки.
Винятково велике значення творчості Лесі Українки в історії української літератури
полягає в тому, що вона збагатила українську поезію новими темами й мотивами. На
переломі 19 — 20 ст., використовуючи мандрівні сюжети світової літератури, Леся Українка
стала в авангарді творчих сил, що виводили українську літературу на широку арену світової
літератури.
Кожний персонаж у Коцюбинського має свою окрему мову, він індивідуальний до
найтонших дрібниць. Описаний індивід зазнає переживань при дуже напружених нервах,
коли вони реагують на зовнішні показники. Для Коцюбинського це були дуже важливі
думки, і він враховував їх у своїх імпресіоністичних творах.
Принципово новою стає й система поетики: письменник наче переломлює все те, що
він зображує, крізь призму внутрішніх переживань персонажів. Коцюбинський змальовує не
стільки вчинки, поведінку героя, навколишній світ, скільки його враження про самого себе
та цей світ. Як ніхто в європейській літературі до й після нього, Коцюбинський умів
підпорядковувати колір твору розкриттю внутрішнього світу героя або тим ідейно-
художнім завданням, які він перед собою ставив. Акварель "На камені" - новаторський твір
у жанровому плані. У ньому нескладна фабула, автор зосереджений на внутрішніх
переживаннях героїв, що й становлять сюжетну колізію. Композиція акварелі надзвичайно
оригінальна: даючи нібито малюнок з життя, автор жодного епізоду не виносить на перший
план, а примушує читача головні епізоди переживати в собі, у своїй уяві. У цьому
виявляється перша риса імпресіонізму: замість детальних реалістичних описів давати тільки
окремі натяки, "плями", що вже показують шлях читачевій уяві. Друга ж риса імпресіонізму
- висувати на перший план психічні переживання героїв, а не фабулу творів. Письменник
робить спробу вийти за межі традиційного оповідання та створити новий жанр -
психологічну новелу, розвинути свою індивідуальну стильову манеру.