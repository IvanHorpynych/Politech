7.Проблема історичної періодизації: основні етапи розвитку української
культури.
Підхід до періодизації української культури враховує підйоми і спади культурного
процесу в Україні і забезпечує цілісний підхід до української культури як до єдиного
цілого духовного світу нашого народу.
І період (Дохристиянський) розвитку укр.. культури : від її витоків до прийняття
християнства, тобто — це культура східнослов'янських племен дохристиянської доби.
Вчені стверджують, що культура на теренах України виникла на ранніх стадіях розвитку
суспільства і відтоді нерозривно пов'язана з його історією.. Глибокий слід в історії укр..
культури залишили племена трипільської культури (IV—III тис. до н. е.), для яких
властивим був високий рівень виробничої культури, техніки виготовлення кераміки,
суспільної організації. Значного рівня досягла тут і духовна культура. Перше тисячоліття
нової ери для розвитку української культури було сповнене рядом подій історичної ваги:
виникнення Києва — "матері міст руських"; об'єднання східнослов'янських племен і
утворення держави — Київської Русі; переможні походи руських князів та розширення
державних кордонів; небувале піднесення і запровадження християнства.
ІІ період (Княжа доба) : час існування княжої держави — Київської Русі та
Галицько-Волинського князівства(9-14 ст). Запровадження християнства долучило
українців до культурно-етичних цінностей, що становлять основу сучасної західної
цивілізації. Вони збагатили скарбницю духовного життя українського народу, вивели
його культуру на широкі простори світової цивілізації, поставили в один ряд з
найрозвинутішими тогочасними культурами. Украй негативно на ІУК, як й історії
України в цілому, позначилася монголо-татарська навала XIII— XIV ст., а пізніше —
створення на принципах азійської деспотії Російської централізованої держави. Звідси й
почалися найгостріші трагедії нашого народу. Через підйоми і спади й відбувався процес
розвитку культури княжої доби.
ІІІ період (Литовсько-Польська доба): від кінця монголо-татарської навали до 17
ст. Умови для розвитку української культури погіршувалися внаслідок асиміляції
української еліти, а заодно й втрати нею політичних впливів. Відбувалася ліквідація тих
політичних центрів, навколо яких кристалізувалося і вирувало культурне життя.
Насаджувався насильницькими методами католицизм . За таких умов виник і почав
міцніти так званий паралелізм у розвиткові культури з наступним (щоправда,
тимчасовим) переважанням католицизму над православ'ям. Розвиток української
культури в польсько-литовську добу позначений тісною взаємозалежністю та
взаємопереплетінням національно-визвольної боротьби і руху за відродження
української культури. У ході цього руху формувалися ідеологічні передумови
всенародної визвольної війни й створювались культурні цінності, які стали основою
розвитку української культури протягом наступних століть.
ІУ період (Козацько- гетьманська доба): сер. 17-поч.18 ст. - характеризується
новим історичним контекстом, зумовленим закінченням Визвольної війни в середині
XVII ст., з одного боку, і поступовим обмеженням, а згодом і втратою автономії
Україною наприкінці XVIII ст., з іншого. Визначальним тут виступає фактор
національної державності, яка, проіснувавши понад 130 років, все ж таки змогла істотно
сформувати спрямованість, характер та інтенсивність культурних процесів в Україні. І
все ж, розвиток української культури в цей період виступає як процес послідовний,
об'єктивно обумовлений, процес засвоєння та успадкування традицій культури Київської
Русі, процес зародження в духовному житті українського народу нових явищ, органічно
пов'язаних з впливами ідей гуманізму, Ренесансу, Реформації, а дещо пізніше й бароко та
Просвітництва.
V період ("неволі і переслідувань" укр.. культури та національно -
культурного відродження) охоплює часовий відтинок в 150 років, років великої неволі
нашого народу — від часів зруйнування Гетьманщини і до початку XX століття.
Найяскравіше в процесах творення нової національної моделі культури український
народ виявив себе в літературі, історіософії, фольклористиці, етнографії, театрі,
образотворчому мистецтві, драматургії. Упродовж XIX і початку XX століття українська
культура зробила колосальний крок уперед у своєму розвиткові.
УІ період ( час нового міжвоєнного та повоєнного поневолення України її
східними та західними сусідами) : від початку XX ст. до кінця 80-х років. Культурне
життя в Україні на початку XX століття значно активізується. Виникають художні музеї,
архіви, нові бібліотеки, діють засновані на нових засадах мистецькі навчальні заклади,
посилюються зв'язки із зарубіжними художніми центрами (Париж, Рим, Мюнхен,
Краків). Шостий підперіод характеризується успадкованими від попередніх підперіодів
злетами і руїнами у розвиткові української культури, наявністю як об'єктивних, так і
суб'єктивних факторів, за яких українська культура була поставлена в умови боротьби за
самозбереження і постійного потягу до відродження.
УІІ період (сучасний ) від кінця 80-х і до сьогодення. Сьогодні українська
культура, становить собою безперервний рух національних культурних цінностей, що
відбувається між різними соціумами, суспільними верствами та поколіннями.