26.Українська демонологія.
Українська демонологія — сукупність міфічних уявлень народу, яка спирається
на віру в злих духів (демонів). Символіка української демонології — символіка,
пов'язана з образами чортів, відьом, домовиків, русалок, мавок, песиголовців, упирів
та інших. У час прийняття християнства український народ мав розвинену
демонологію. Однак з часом саме під впливом християнства змінився погляд на
демонологію: надприродну силу воно остаточно обернуло в силу злу, нечисту.
Етнографи вважають, що переважна більшість образів української демонології має
дохристиянське походження. Вірування народу в злих духів пов'язувалися з їх
уявленнями про навколишній світ. До найпоширеніших в українській демонології
образів належать відьми, русалки, мавки, домовики, упирі, вовкулаки, змії,
песиголовці і т. д. Частина з них є генетичним продовженням та своєрідною
трансформацією образу чорта, який, згідно з народними віруваннями, виник раніше,
ніж із хаосу утворився світ. творені українським народом демонічні образи яскраві,
химерні, а втім реальні, так як може бути реальним живопис талановитого колориста,
котрий відходить від суворості ліній та витриманості перспективи, натомість
відтворює своїм пензлем імпресію образа у вишуканому поєднанні фарб, не могли не
відбитися у народних казках та піснях, повсякденному спілкуванні, а також творах
українських авторів як класичних, так і сучасних.
1. Сатана – голова демонічного світу; відомий своєю чоловічою міццю
(можливо, це ствердження має свої витоки в апокрифічних Бібліях, де досить часто
зустрічається теза щодо фізичних стосунків Єви з Сатаною та іменування його
засновником статевого акту), допомагає старим чоловікам спокушати молодих дівчат;
Люципер – варіант біблійного Люцифер – “син зірки”; прикований ланцюгом до
скелі, може звільнитися тоді, коли люди забудуть Бога та давні звичаї; Пекун – цар
пекла, його помічники – Пекельники або Огнянці – здійснюють тортури над
грішними душами; Диявол – зліший і дужчий від багатьох чортів, любить самоту і
пишнотілих жінок, яких спокушає; Біс – звичайно живе у лісі, де сухі та покручені
дерева; саме він штовхає людей на самогубство; Дідько – лисий чорт; зазвичай живе з
людиною. Вважається, що хазяїн, якому слугує Дідько, рано втрачає волосся, бо у
нього на голові під капелюхом завжди сидить нечистий, тому, коли чоловік,
вступаючи до оселі, не знімав капелюха, вважалося, що він має зносини з Дідьком;
Явида – чорт, що може зникати і з’являтися знову; Антипко, Безп’ятко – чорт, якому
дверима відбито п’яти, тому він кульгавий; люди, що мали таку фізичну ваду,
викликали до себе навіть вороже ставлення; Мамун – чорт, який паморочить розум
людини, щоб завести у гибне місце; краде жінок; Хапун – чорт, що хапає у нетрях
дітей; Убиясники – чорти, що бояться вовків, бо вони мають силу з’їсти їх; Трістеник
– чорт з хвостом, зубами і ратицями; Щезник – чорт, що має здатність швидко
щезати; Кішасонька – дияволиця; Чортова матір. Крім найпоширенішої назви “чорт”,
використовуються такі епітети: лихий дух, лукавий, нечистий, окаяник.