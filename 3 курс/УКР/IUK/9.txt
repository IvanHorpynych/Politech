9.Екзистенціонально-антропологічні начала осягнення культури у «філософії
серця» Г.Сковороди.
Григорій Савич Сковорода /1722-1794 рр./ - видатний філософ, поет,
просвітитель-гуманіст, який здобув освіту в Києво-Могилянській Академії.
Вивчення праці Сковороди дає розуміння того, що в центрі його
світогляду перебуває людина, її духовний світ, її щастя.
«Філософія серця» Сковороди має гуманістичну основу, бо спрямована
на вивчення людини, показує її сутність через внутрішній світ, відчуття.
Важливим є те, що на прикладі свого життя Сковорода проповідував чистоту
душевну. За народною мудрістю, першими вчителями є батько-мати, від них
залежить вироблення характеру й тих моральних засад, які й будуть
визначати людину в майбутньому.
Високо підносить філософ значення «сродного» для людини середовища,
сім'ї як першої школи життя, покликаної розвивати спочатку у дитини серце,
той цілісний корінь, з якого виростає усе душевне життя: благородство,
порядність доброта, вдячність. Отже, «головні обдарування — від батьків».
Саме вихованню відводив він велику роль у формуванні людини, тому
процес виховання повинен виробляти повагу до будь-якої роботи, але разом з
тим націлювати людину на таку професію, яка б відповідала її покликанню,
бо лише справи та результати праці формують гідність особистості.