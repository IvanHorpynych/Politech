50.Українська національна архітектурна школа /С.Ковнір, Ф.Старченко,
І.Григорович-Барський/.
Перші барокові споруди з'являються вже в першій половині XVII ст. у Львові (два
польських костьоли: бернардинів і єзуїтів) і в Києві (перебудова Успенського собору
Італійцем С. Брані в 1613 р.).
Однак самостійна творчість українських майстрів цього стилю розпочинається у другій
половині XVII ст., сягаючи найбільшого розквіту в добу гетьмана Івана Мазепи. Саме в
той час сформувався в архітектурі стиль, що дістав назву українського, або козацького,
бароко.
Наприкінці XVII ст. інтенсивно розбудовуються Київ, Чернігів, Переяслав, Суми,
Стародуб, Ніжин, Харків.
Творцем архітектури Києва XVIII ст. був значною мірою Іван Григорович-
Барський (1713—1785), який поєднував традиції доби Мазепи з впливом свого вчителя Б.
Растреллі. Він звів у Києві Самсонів колодязь, браму Кирилівського монастиря,
дзвіницю Петропавлівського монастиря, перебудував Кирилівську церкву та багато
інших. Одночасно працювали видатні українські архітектори С. Ковнір, Ф. Старченко, А.
Зерніков, І. Батіст та ін.
Справжніми перлинами українського бароко є будинки Києво-Печерської лаври, які
створив архітектор Степан Ковнір (1695— 1786). Це Ковнірівський корпус, дзвіниці на
Ближніх і Дальніх печерах Лаври, Кловський палац.
Ковнір Степан
Вважається, що першими творами Ковніра були споруди господарчого призначення
— склади, комори, ключарня, палітурня, друкарня. За участю Ковніра споруджено
дзвіниці на Ближніх та Дальніх печерах, храм у Китаєві, Кловський палац та інші видатні
пам'ятки українського бароко. Яскравим шедевром є Ковнірівський корпус на території
Верхної Лаври — колишнє службове монастирське приміщення.
Києво-Печерській лаврі будівничий віддав майже 40 років своєї праці.
Григорович-Барський Іван Григорович
Стислий перелік архітектурної спадщини зодчого міститься у начерку його
епітафії:
Починається перелік з водогону, який він влаштував у 1748—1749 роках на Подолі.
Близько 1760 проводив будівельні роботи у Кирилівському монастирі на околиці Києва. На
жаль, не збереглися монументальна дзвіниця Петропавлівської церкви на
сучасній Притисько- Микільській вулиці (там тепер військова частина) та дзвіниця Успенської
церкви на Контрактовій площі (її знесли після пожежі 1811 року).
З наявних нині будівель Григоровича-Барського привертає особливу увагу Покровська
церква (1766) на однойменній вулиці.
на Подолі збереглася й Набережно-Микільська церква (1772—1775) на вулиці Григорія
Сковороди.