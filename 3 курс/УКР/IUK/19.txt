19.Основні ознаки міфологічного світогляду.
Для міфологічного світогляду характерним є:
1) усвідомлення роду як колективної особи, переконаної у наявності
спільного предка — тотема. За умов тогочасного суспільства тотемні
вірування виявились надзвичайно практичними, через те, що
цементували індивідів у родову цілісність, а отже, були життєвою силою.
Власне в цьому і полягає головне призначення світогляду взагалі.
2) міфологічний світогляд значною мірою обернений у минуле, адже
тотемний предок був, до того ж був як ідеал діяльності. У цьому секрет
міфологічного розуміння історичного часу.
3) оскільки міфологічний світогляд антропоморфний, то неминуче
формування анімістичної(основа усього-душа) картини буття, тобто
одухотворення усього сущого. Це олюднення природи є наслідком
нерозчленованості буття на суб'єкт та об'єкт, а нероздільність людини і
космосу, людини і природи означає, що у світогляді домінує
світовідчуття.
Міфологічний тип світогляду грунтується на вірі в надприродні сили,
спрямований в минуле. Міф - це перша форма світогляду.
Класичний міф орієнтований на пояснення світу, інтегрований на
освоєння світу в первісному спілкуванні, це первісне мислення. Тут
немає форм і рівнів, суб’єкта і об’єкта, я і ми, образ і предмет, частина і
ціле, природне і соціальне, теперішнє і майбутнє. Головне в міфі це
міфологічна розповідь, ритуал, обряд. Класичний міф продукт
колективної свідомості, це спосіб об’єднання людського суспільства в
смисли, культуру, мову відношень, це спосіб упорядкування буття
общини.
Соціальний міф процес політизації міфу, це духовне утворення, яке
у нахабній, простій формі виявляє волю якої-небудь групи людей і
втілюється в образах, символах, ідеологіях. Соціальний міф підпитує
масову свідомість. Якщо класичний міф - це совість, то соціальний міф-
це нав’язування принципів поведінки шляхом насильства, влади.
Соціальний міф веде до фанатизму.