85.Медіакультура як ознака становлення інформаційного суспільства.
Медіакультура – це сукупність інформаційно-комунікативних засобів,
вироблених людством у ході культурно-історичного розвитку, що сприяють формуванню
суспільної свідомості та соціалізації особистості.
Найбільш виразно зв'язок медіакультури з розвитком інформаційного суспільства,
де головними продуктами виробництва визнаються інформація і знання, проявляється в
таких її функціях, як
інформаційна, комунікативна, нормативна, пізнавальна, інтеграційна та
посередницька.
На перший план, безумовно, виходить інформаційна функція, оскільки
медіакультура представляє собою особливий тип інформаційного процесу, якого не знає
природа. Завдяки медіакультурі в сучасному суспільстві стає можливим накопичення і
примноження інформації, а це має на увазі збереження попереднього досвіду, тобто
збереження генетичної пам’яті суспільства.Сучасна медіакультура виступає гарантом
інформаційного забезпечення сучасного суспільства.
Комунікативна функція тісно пов’язана з інформаційною. Суть її полягає в тому,
що медіакультура – це акт спілкування між різними індивідами, соціальними групами,
країнами, народами, владою і суспільством і т.д. Найпотужнішим чинником прогресу у
розвитку засобів масової комунікації сьогодні є комп’ютери та мережа Інтернет, яка
охоплює весь світ і робить доступним миттєвий вступ в контакт з будь-яким джерелом
інформації.
Нормативна функція проявляється в тому, що медіакультура несе
відповідальність за процес соціалізації особистості, засвоєння нею соціального досвіду,
знань, норм, ідеалів, відповідних даному суспільству, даній соціальній групі. Сюди ж
відноситься законодавство, звичаї і традиції, етикет – все те, що в сукупності утворює
більш складні комплекси, такі як право, мораль, ідеологія.
Ще однією фундаментальною функцією медіакультури є освоєння та перетворення
світу, оточуючого життя, середовища проживання – пізнавальна функція. За
допомогою одержуваної зі ЗМІ інформації індивід розширює свої пізнання про світ,
осмислюючи його з різних точок зору: філософської, моральної, економічної, естетичної,
правової і т.д., при цьому виявляється його допитливість, бажання пізнати себе в
навколишньому світі, проникнути в таємниці природи і людського буття.
Інтеграційна функція виявляється у тому, що медіакультура об’єднує народи,
соціальні групи, держави. Збереження культурної спадщини, національних традицій,
історичної пам’яті створює зв’язок між поколіннями. Інтернет є потужним чинником
інтеграції різних культур в єдине ціле.
Велика роль медіакультури як соціального посередника, що встановлює зв’язки
між структурами суспільства, проявляється у посередницькій функції. Вона дає
можливість різним соціальним групам спілкуватися одна з одною, встановлювати
контакти. Особливе значення в цьому зв’язку набуває медіакультура як інструмент
управління суспільством.
Таким чином, поняття "медіакультура" відображає особливий тип культури
інформаційного суспільства, що є посередником між суспільством і державою, соціумом
і владою.