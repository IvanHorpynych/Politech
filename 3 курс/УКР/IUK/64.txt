64.Меценатська діяльність як ментальній вимір української культури.
Меценатство — добровільна безкорислива діяльність фізичних осіб у
матеріальній, фінансовій та іншій підтримці набувачів благодійної допомоги. Назва
походить від прізвища римлянина Мецената (Мекенат), який був покровителем мистецтв
за імператора Августа і другом Горація та інших поетів.
Меценатство розповсюджується на фінансову підтримку закладів культури і
освіти, заснуваня нових театрів, галерей мистецтва, нових навчальних закладів,
підтримку мистецької діяльності акторів, поетів, художників тощо.
Історія меценатства на території України сягає періоду колонізації Північного
Причорномор'я. Відомо, що херсонеський агораном на початку нашої ери витратив
власні гроші на спорудження храму Афродіті.
За часів Київської Русі. Київський князь Володимир Статутом 996 р. офіційно
зобов'язав духовенство займатися громадським піклуванням, визначивши десятину на
утримання монастирів, церков, богаділень і лікарень. У деяких джерелах є свідчення, що
княгиня Ольга ще раніше заснувала першу лікарню у Києві, в якій доглядати хворих
було доручено жінкам. Протягом багатьох століть церква і монастирі залишалися
осереддям соціальної допомоги старим, убогим і хворим. Сам князь Володимир служив
для народу зразком співчуття і був «справжнім батьком бідних».
Завдяки діяльності князя-мецената Острозького Острог став освітнім центром
України того часу. Після смерті Острозького у 1608 році, Острозька Академія
намагалась зберегти свій рівень, та до неї вже проникали єзуїти.
Петро Конашевич-Сагайдачний багато уваги приділяв релігійним та культурним
справам України. З його діяльністю пов'язують заснування Київської колегії, яка згодом
перетворилася на знамениту Києво-Могилянську академію.
Серед українських меценатів виділяється ім'я Петра Могили — київського
митрополита, який вклав значні засоби у культурно-релігійні цілі. Ним було оновлено
київські святині: реставровано св. Софію, Михайлівський Видубецький храм, церкви
Трьохсвятительську й Спаса. У 1631 році Петро Могила відкрив Лаврську школу, яка
злилась з братською у 1632 р. і перетворилась на колегію за типом вищих
західноєвропейських шкіл. Петро Могила був протектором колегії.
Як бачимо, меценати були завжди протягом усієї історії України. Меценатство є
невід’ємною частиною українського народу.