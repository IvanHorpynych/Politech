31.Значення запровадження християнства для еволюції культури в Київській
Русі.
Культура Київської держави – яскраве та багатогранне явище,
яке стало наслідком тривалого процесу внутрішнього розвитку
східнослов’янського суспільства і увібрало все краще від своїх
слов’янських предків та від світової цивілізації.
Запровадження християнства на Русі сприяло зміцненню
державності, розповсюдженню писемності, створенню визначних
пам'яток літератури. Під його впливом розвивалися живопис, кам'яна
архітектура, музичне мистецтво, розширювалося і зміцнювалися
культурні зв'язки Русі з Візантією, Болгарією, країнами Західної
Європи. Разом з християнством на східнослов'янських землях були
запроваджені церковний візантійський календар, культ
“чудотворних” ікон, культ святих.
У процесі поширенню та утвердження християнство на Русі
поступово втрачало візантійську форму, вбираючи в себе елементи
місцевих слов'янських звичаїв, ритуалів, естетичних запитів східних
слов'ян. Візантійські церковні канони поступово пристосовувалися
до особливостей давньоруського етносу. Водночас слід зазначити,
що у боротьбі з “поганством” християни знищили безцінні пам'ятки
мистецтва стародавнього язичницького світу, зокрема шедеври
дерев’яної скульптури, забороняли старовинні танці, скомороші
дійства тощо.
Разом з тим християнство справило великий вплив на розвиток
духовної культури Київської Русі. Як відомо, із його
запровадженням літературною мовою на Русі стала,
церковнослов'янська мова, створена приблизно за сто років до
прийняття християнства болгарськими просвітителями Кирилом і
Мефодієм. З нею поширювалась освіта також на Балканах і в
Моравії.