15.Ранні форми релігії. Ідея синкретичного Всесвіту.
До ранніх форм релігії належать: магія, фетишизм, тотемізм, рільницький культ,
шаманство, анімізм та культ предків.
Магія (від давньогрецького - ворожба) - віра в існування надприродних засобів
впливу на навколишній світ, це система прийомів, заснованих на вірі в можливість
примусити надприродні сили здійснити бажане. Магія створює враження, що людина
може змінити реальність не лише своєю працею, тобто природним способом, а й
особливими символічними діями, обрядами й ритуалами.
Фетишизм (від португальського - річ для чаклунства; фетиш означає талісман,
амулет) - віра в існування надприродних властивостей у матеріальних предметів,
поклоніння предметам найближчого оточення людини (як правило, неживим). До
реальної користі предметів додаються їхні "потойбічні" властивості бути помічниками й
захисниками людей. Порівняно з магією фетишизм є складнішою формою релігії. Якщо
магія посилювала віру в можливість впливу людини на природу, то фетишизм наділяв
надприродними якостями ще й певні матеріальні об'єкти.
Тотемізм (мовою одного з індіанських племен "тотем" - його рід) - віра в
надприродну спорідненість людських колективів із певними видами тварин, рослин чи
явищ. Тотемістичні елементи увійшли до складу всіх сучасних релігій; особливо
відчутним є вплив тотемізму в індуїзмі.
Рільницький культ - поклоніння двійникам тих чинників природи, які впливають на
врожаї.
Шаманство - віра у можливість спілкування людини з духом, яка доступна древнім
професійним служителям культу - шаманам, які здатні приводити себе в екстатичний
стан.
Анімізм (від лат. anima - душа) - віра в існування у матеріальних об'єктів і процесів
надприродних двійників, тобто це віра в душу і духів людського тіла, тварин, знарядь праці,
війни, хвороби тощо. Анімістичні уявлення передбачають існування душі як внутрішнього
джерела діяльності всіх живих істот, своєрідного внутрішнього двигуна.
Синкретизм (від грец. — з'єднання, об'єднання) — в релгії явище об'єднання різних
релігій (або їх окремих елементів) в єдину релігійну систему. Синкретизм —
загальнокультурне явище - це зовнішнє, неорганічне, штучне з'єднання фрагментів або
елементів різнорідних навчань релігійного, антропологічного або космологічного
характеру. Духовні основи подібного з'єднання або не визначаються ясно, або не
ув'язуються з вмістом залучених фрагментів. Приклади — гностичні вчення, теософія та
ін.
Історично синкретизм мав широке поширення в Стародавньому Римі і в державі
інків, коли інкорпорація богів переможених земель у власний релігійний культ
підтримувалася на рівні державної політики.